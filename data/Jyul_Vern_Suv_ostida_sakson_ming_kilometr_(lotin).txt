XIX asrning ikkinchi yarmida dengiz va okeanlarda to‘satdan paydo bo‘lgan suv jonivori omma eʼtiboriga tushdi. U suzish tezligi va bahaybatligi bilan kitni ham ortda qoldirar edi. Ulkan suv mahluqi haqidagi gazeta sahifalarida tinimsiz yoritib borilayotgan turli taxminlar olimlarning qiziqishini uyg‘otdi va maxsus ekspeditsiya uyushtirib, uning iziga tushdilar.
Bu suv jonivori bilan yaqinda tanishish faqatgina professor Aronaks, uning xizmatkori Konsel va garpunchi Ned Lendga nasib etdi. Ular hamma ulkan jonivor deb atagan kema bortiga tushib qoldilar hamda kapitan Nemoning suv osti kemasida butun dunyo bo‘ylab ham xatarli, ham g‘aroyib sarguzashtlarni boshdan kechiradilar.
Asar qahramonlari bilan birga bo‘lgan qitʼalararo suv ostida g‘oyibona sayohat, shubhasiz, o‘quvchining olam, tabiat, jonivorlar haqidagi tasavvurlarini boyitadi.
Kitob 512 betdan iborat.
2014-yilda chop etilgan.
