Фёдор Достоевский — бугунги куннинг аксарият китобхони учун севимли адиб. Ўқувчиларининг ёшида чегара йўқ. Муаллифнинг қайси асари бўлмасин, рўбарў бўлган китобхон, сўзсиз, варақлаб кўради. Файласуф адибнинг ёзганлари ҳаётий ҳикматга, инсонийликка чорловчи самимий танбеҳга йўғрилганига мазкур китоб мутолааси орқали яна бир бор амин бўламиз.
Тўплам ёзувчининг ўзбек тилига ўгирилган асарлари ҳақидаги маълумотлар, таржимонлар борасидаги фикрлар ҳамда асарлардан олинган пурҳикмат иборалар, мазмунан чуқур, истеҳзоли танбеҳлардан таркиб топган. Ҳар бир ҳикмат ўқувчини мулоҳазага чорлайди, китобхонни яна асарга мурожаат қилишга ундайди. Шу билан бирга Достоевский билан ҳамфикр бўлишга, унинг дунёқарашидан таъсирланишга сабаб бўлади.
Марҳамат, азиз китобхон, улуғ адибнинг сара ҳикматлари, балки аввал ўқиганингиз, балки ўзингизнинг китобингизга белгилаб қўйган сатрларингиз билан қайта танишинг.
Kitob 272 betdan iborat.
2021-yilda chop etilgan.
