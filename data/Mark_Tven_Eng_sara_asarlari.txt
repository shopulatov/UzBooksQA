Марк Твен китобларида қаҳрамонлар ҳаёти ва уларнинг кўрган-кечирганлари ҳақида усталик билан ҳикоя қилади. Сюжетлардаги мулоҳазага бой нуқталар ва маҳорат билан ифодаланган кулгули ҳолатлар унинг асарларини дунё китобхонлари учун гўзал маънавий озуқага айлантиради. Муаллифнинг ҳикоя ва романлари ўқувчига шуниси билан ёқимлики, уларни ўқир экансиз ўзингизни бевосита асар ҳаётида яшаётгандек ёки унинг қаҳрамонларидан биридек ҳис қиласиз. Асардаги воқеа-ҳодисалар китобхонни чўлғаб олади, ҳикояларни ўқиб хаёллар уммонига ғарқ бўласиз улардаги ҳаётий ва самимий лаҳзалардан баҳра оласиз. Китобдаги воқеалар ривожи енгил, эркин ва баъзи ўринларда эса қалбни жумбушга келтиради. Ахир, Марк Твен ўз жанрида энг яхши ёзувчилардан бири деб эътироф этилиши бежизга эмас !

Kitob 656 betdan iborat.
2020-yilda chop etilgan.
