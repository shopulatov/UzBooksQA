Ingliz fantast yozuvchisi Herbert Uells nomi kitobxonlarga yaxshi tanish. Uning «Vaqt mashinasi», «Ko‘rinmas odam» nomli qissalari jahon adabiyoti durdonalari qatorida turadi. «Doktor Moro oroli» adibning uchinchi mashhur qissasi. Mazkur asarda tabiat qonunlariga qarshi borib, inson va hayvonni jarrohlik yo‘li bilan birlashtirish orqali yangi bir maxluq yaratishga ahd qilgan yovuz olimning fojiasi butun dahshati bilan o‘z ifodasini topgan.
Yozuvchi ushbu asar orqali tabiat muvozanatiga qarshi borish oxir-oqibat uning ijrochilarini og‘ir fojiaga yetaklashini ro‘yi rost ko‘rsatib beradi.
Shuningdek, asarda inson matonati, uning har qanday murakkab vaziyatdan ham o‘z idroki orqali yo‘l topib chiqib keta olishi mumkinligi, qiyinchiliklarga darrov yengilmasdan, kurashuvchan bo‘lish kerakligi asar qahramoni Prendik misolida aks ettiriladi.
Asarni mutolaa qilish davomida qahramonning g‘aroyib sarguzashtlari o‘quvchini alohida qiziqtirsa, uning yirtqichlarga yem bo‘lib ketmaslik, odamlar orasiga qaytish uchun tortgan zahmatlari aynan inson salohiyatini namoyon etadi.
Ingliz tilidan Tilavoldi Jo‘rayev hamda Mahbuba Mamajonova tarjimasi
Kitob 192 betdan iborat.
2022-yilda chop etilgan.
