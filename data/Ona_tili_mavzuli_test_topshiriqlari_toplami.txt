Ushbu to‘plam o‘zbеk tili fanining barcha bo‘limlarini qamrab olgan bo‘lib, muallifning hozirgi o‘zbеk adabiy tili haqida ancha to‘liq ma’lumot bеradigan “Ona tili” nomli qo‘llanmasining mantiqiy davomidir.
To‘plamda berilgan 6300 ga yaqin test topshiriqlari mavzular asosida izchillikda va ketma-ketlikda bo‘lib, ular ustida ishlash jarayonida ona tili fani bo‘yicha bilimlar tez va oson o‘zlashtiriladi. Bu jarayonda olingan bilimlar mustahkamlanadi va sifat jihatdan ham takomillashadi.
