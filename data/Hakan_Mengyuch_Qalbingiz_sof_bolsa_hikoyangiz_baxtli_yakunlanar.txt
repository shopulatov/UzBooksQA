Hech qanday uchrashuv tasodifiy emas. Xuddi hozir bu satrlarni o‘qiyotganingiz bejiz bo‘lmaganidek, Afrikaga borganim va u yerda bir sufiy bilan uchrashib, undan o‘rganganlarimni shu kitobda jamlaganim ham bejiz emas.
Sufiylar: "Dardlar insonni olg‘a intilishga undaydi", - deydilar. Eng muhimi, olg‘a intilishdan voz kechmaslikdir. Bu esa yo‘lga chiqqanlar uchun "umid bor" degan maʼnoni anglatadi. Chunki taqdir har lahza qayta-qayta yoziladi. Siz kim bilan uchrashishingizni yoki nima topishingizni hech qachon bila olmaysiz. Baʼzida istagan narsangizni qidirib ham topa olmaysiz, lekin kimki istaganini topgan bo‘lsa, demak, u izlagan. Mavlono aytganidek: "Yo‘lga chiqsang, manzil ko‘rinadi".
Ushbu kitobga yo‘limda menga hamrohlik qilgan ustozlarimdan ilhomlanib sufiy ahlining dardlardan qutulish, o‘zaro munosabatlardagi muammolarini hal etish, hayotga yana-da ijobiy munosabatda bo‘lish uchun qo‘llagan amaliy usullarini kiritdim. Kitobdagi nasihat-u ko‘nikmalar bugungi kungacha minglab odamlarga yordam bergan va sizga ham yordam berishiga ishonaman.
Shuni esdan chiqarmang, hamrohim: necha yoshda bo‘lishingizdan, boshingizdan nimalar kechirganingizdan qatʼiy nazar, qalbingiz sof bo‘lsa, hikoyangiz baxtli yakunlanadi.
Turk tilidan Abduvosilova Muqaddas va Ergashboy Matyoqubov tarjimasi
Kitob 240 betdan iborat.
2022-yilda chop etilgan.
