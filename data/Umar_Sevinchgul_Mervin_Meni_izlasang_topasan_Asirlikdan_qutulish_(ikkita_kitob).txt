"Bu daftar men haqimda so‘zlab beradi. Toki sen ham hayotimga guvoh bo‘l. Seni taniganimdan so‘ng xotiralarimni yozishga qaror qildim. Kundalik daftarimdagi qaydlardan foydalanib, har kuni kechqurunlari boshimdan o‘tganlarni yozdim. Sen haqingda o‘ylab, xuddi senga aytayotgandekman. Ammo hammasini yoza olmadim, vaqt yetmadi. Uddalay oldimmi, yo‘qmi, bilmayman.
Bu matnning biron-bir afzalligi bo‘lsa, u ham samimiyatdir. Yozganlarimning barchasi haqiqat. Bu daftarni olib, tashlab yuborishing ham mumkin... Shu yo‘sinda bir hayotdan qolgan izlar ham o‘chirilgan bo‘ladi. Chunki boshqa nusxasi yo‘q.
Ammo umidim shuki, boshqalar ham o‘qisin, bilsin. Chunki muhim davrga guvoh bo‘ldim. Baʼzi voqealarni shaxsan boshdan kechirdim. Sahifalar sir-asrorga to‘la. Ularning hech biri maxfiy qolmasligi kerak.”
Inson qayerdan kelib, qayerga ketadi? Yashashdan maqsadi nima?O‘lgandan keyin meni nimalar kutmoqda? Inson taqdiriga yozilganlarni boshidan o‘tkazib, yana qanday qilib erkin bo‘la oladi? Alloh shaytonni nega yaratgan? Koinotning boshqa joylarida ham hayot bormi?.. "Payg‘ambarning nima keragi bor, aqlimiz hamma narsaga yetadi”, dedi bir do‘stim. Deizm haqida gapirdi. U nima o‘zi?...
Savollar ruhga botadigan tikanlardir deganding bir suhbatimizda, Rostdan ham shunday. Bugungacha bekitib yashab keldim. Ruhimning teranliklarida kutayotgan bir qancha o‘y xayolimdan ketmay qoldi.
Javob izlashni doim kechiktirdim. Ularni yo‘q deb hisobladim. Shirin hayotimga chegara qo‘yadi deya tashvishlandim. Biroq yo‘q deb hisoblagan bilan ular yo‘q bo‘lmaydi. O‘ylamaslik qalbimdagi og‘riqni to‘xtatmaydi. Yetar, bas! O‘zimni tanishni, vasvasalardan qutulishni, taqdirim bilan yarashishni, eʼtiqod bilan bor bo‘lishni, halovatga erishishni istayman...
Birinchi kitob- 160 bet, ikkinchi kitob- 144 bet
Tarjimonlar: Roziyaxon Odilxon qizi, Nurulla Abdullayev
2022-yilda chop etilgan.
