Ushbu lug‘at tumandagi barcha qishloqlarning dialektal xususiyatlarini qamrab olgan emas. Kitobda Buvayda, Bachqir, Oqqo‘rg‘on, Yangiqo‘rg‘on, Jiydali, Jalayer va Ing‘irchoq qishloqlarida faol qo‘llaniladigan dialektal birliklar, iboralar va maqol-matallar jamlangan. Adabiy tildagi so‘zlarning shevadagi fonetik variantlaridan ayrimlari namuna sifatida olindi. Buvayda tumanining dialektal va etnografik xususiyatlarini to‘liq o‘rganish uchun alohida ilmiy-amaliy tadqiqotga ehtiyoj borligi maʼlum. Yirik tilshunos olim Nizomiddin Mahmudov shevalar tadqiqining ahamiyatini shunday taʼkidlaydi: "Xalq tilining hududiy namunalari bo‘lmish shevalar benihoya nodir boylik, ular adabiy tilimizning asosiy boyish manbalaridan biridir. Shevalarga oid so‘zlarni to‘plash, chuqur o‘rganish, lisoniy-tarixiy jihatdan tavsiflash til va xalqning murakkab tarixini tadqiq etishda muhim omillardan hisoblanadi".
Kitob 104 betdan iborat.
2022-yilda chop etilgan.
