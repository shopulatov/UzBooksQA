O‘zbekistonda xizmat ko‘rsatgan sanʼat arbobi, O‘zbekiston xalq yozuvchisi, isteʼdodli adib O‘lmas Umarbekov o‘nlab hikoyalar, qissalar, romanlar, dramatik asarlar muallifidir. U o‘z asarlarida hamisha insonlardagi maʼnaviy axloqiy fazilatlarni ardoqlashga, ulug‘lashga intilgan.
«Hikoyalar xazinasi» rukni ostida «Oyning oltin o‘rog‘i» kitobiga adibning eng sara hikoyalari jamlangan. Ushbu hikoyalarda turli xarakterdagi insonlarning taqdiri, kechinmalari, o‘y-fikrlari, voqea-hodisalar o‘ziga xos sanʼatkorona tarzda tasvirlangan. Shu sababli bu hikoyalarni o‘qish jarayonida o‘quvchi goh o‘yga toladi, goh gohida esa, o‘zini ayni qahramonning o‘rniga qo‘yib, bunday vaziyatda men nima qilgan bo‘lardim, degan savolni o‘z oldiga qo‘yadi va yechimini axtaradi. Taqdim etilayotgan hikoyalarda o‘sha davr ruhini saqlab qolish maqsadida shaharlar va ayrim atamalar nomi asliyatga asosan qoldirildi.
Mazkur hikoyalar to‘plami barcha yoshdagi kitobxonlarga mo‘ljallangan bo‘lib, kitob javoningizga eng yaxshi tuhfa bo‘ladi, degan umiddamiz.
Kitob 192 betdan iborat.
2020-yilda chop etilgan.
