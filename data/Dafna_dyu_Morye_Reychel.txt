Asar bosh qahramoni Filipp ota-onadan juda erta qolgan, ammo yaqin qarindoshi – katta mulk egasi bo‘lgan Ambrouz Ashley qaramog‘idagi balog‘atga yetgan yigit. O‘z dunyosi, oilaning yozilmagan qoidalariga ko‘ra, sulola vakillari ayollarsiz yashashni o‘zlari uchun to‘g‘ri qaror deb bilishadi. Qarori shu darajada qatʼiyki, qarindoshlar, ayollar haqida mutlaqo bilishni, hatto eshitishni istashmaydi. Va tabiiyki, ojiza deb taʼriflangan jins vakillarining qanchalar hiylaga qodirligini tasavvur ham qilishmaydi.
Muhabbat bo‘lib ko‘ringan tuyg‘u doim ham inja hislardan iborat emas. Bu gapning qanchalar haqiqat ekanligiga mazkur asar mutolaasidan keyin yana bir bor amin bo‘lamiz.
Nafsiga erk bergan, aslini maʼsumalik ortiga bekitgan ayol pirovardida fojiaga ro‘baro‘ bo‘ladi, bu, so‘zsiz, adolat tantanasidir. Zero, ezgulik hech qachon yo‘qlikka mahkum bo‘lmaydi!
Kitob 96 betdan iborat.
2022-yilda chop etilgan.
