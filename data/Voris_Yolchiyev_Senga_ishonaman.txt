Voris (Yo‘lchiyev) - bugungi kunda dunyo kitobxonlari tomonidan eʼtirof etilayotgan ozarbayjonlik yozuvchi. 2018 yilda Rossiyada «Yilning eng yaxshi yozuvchisi» deya tan olingan. Bizning kitobxonlar uchun uning asarlari hali unchalik taniqli emas, mazkur asar ham ilk bor nashrga tayyorlandi. Tarjimon Rustam Jabborov asarni o‘girishda yozuvchining tabiatiga, dunyosiga kira olgan, asarni Voris bo‘lib yetkaza olgan. Buni kitob mutolaasi davomida yaqqol sezishingiz mumkin.Asarda bosh qahramon bitta emas. Bir davr, bir muhit, bir sharoitda ulg‘aygan ikki sinfdosh do‘stning hayot yo‘llari mutlaqo farqli. Dunyoqarashlar turlicha, maqsadlar, qahramonlarning xarakteri turfa xil, albatta-da, asli hayot shunday yaralgan, ammo... «Hayot - boylar uchun tuhfa, kambag‘allar uchun jazo», - degan qahramon o‘z fikrida qanchalik sobit? Yoki biz ham «Hayotni o‘zimizga hadya etgan inʼomlari uchun emas, balki hadya etishi kutilayotgan neʼmatlari uchun sevamizmi? Ammo yakun o‘quvchi qarshisidagi savollarga javob bera oladi.Asar mutolaasidan so‘ng o‘zingizga manzur bo‘lgan yana bir yozuvchi kashf etishingizdan umidvormiz.
Kitob 160 betdan iborat.
2020-yilda chop etilgan.
