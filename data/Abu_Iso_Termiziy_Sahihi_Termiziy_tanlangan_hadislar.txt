Islom madaniyatining shakllanishiga, olamshumul taraqqiyotga erishuviga bizning ota-bobolarimiz ham katta hissa qo‘shganlar. Dunyoning madaniyat beshigi, qadim vatanimiz Turkiston tuproqlarida juda ko‘p olimlar, qahramonlar, jumladan, atoqli muhaddislar yetishgani bilan faxrlantiradi. Qurʼoni Karimdan keyingi asosiy sharʼiy manbalar hisoblanguvchi hadis kitoblarini taʼlif qilgan vatandoshlarimiz Imom Buxoriy, Imom Termiziy, Imom Nasoiy, Imom Marvaziy, Imom Bashshor kabi muxaddislar asarlarini nashr qilish, o‘rganish, ularning aytganlariga amal qilish bu ulug‘ ajdodlarimiz bilan faxrlanishimizning bir belgisi bo‘lmog‘i kerak.
Abu Iso Termiziyning shoh asari - «Sahihi Termiziy»dan tanlab olingan bu hadislarni uzoq yillar diniy sohada xizmat qilgan marhum shayx Abdulg‘ani Abdulloh asl nusxadan tarjima qilgan. Matnning ham arab, ham o‘zbek tilida berilishi o‘quvchiga hadislarni yana-da chuqur o‘rganishi uchun imkon yaratadi.
Kitob 224 betdan iborat.
2022-yilda chop etilgan.
