Vikas Svarupning ajoyib debyut romani Hindistonning Mumbay shahridagi qamoqxona kamerasidagi sahnalar bilan boshlanadi. Chunki asar qahramoni Ram Muhammad Tomas mamlakatdagi eng katta viktorina bo‘lmish "Kim milliard yutib oladi?" teleshousida 12 savolning barchasiga to‘g‘ri javob bergach, shu yerga olib kelinadi. Umrida maktabga bormagan, loaqal biror gazeta o‘qimagan kambag‘al yetim bolaning bunday tanlovda g‘alaba qozonishiga aql bovar qilmaydi. Biroq Ram bir qator hayajonli hikoyalar orqali hayotida boshidan kechirgan hodisalar viktorina savollariga javob berishda qanday asqatganini advokatiga so‘zlab beradi.
Vikas Svarupning "Xarobadan chiqqan millioner" asari o‘zida yuqori saviyadagi komediya, drama va ishqiy romanni mujassam etib, nafaqat arzimas narsalar haqida, balki hayot to‘g‘risidagi bilimlarni qanday to‘plaganimizni ochib beradi. Insoniyatning qashshoqligidan to shon-shuhratigacha bo‘lgan yo‘lni bosib o‘tishni ko‘rsatish orqali Vikas Svarup ezgulik va yovuzlik o‘rtasidagi kurashning kaleydoskop tasvirini taqdim etadi va shu bilan birga, tirik qolishdan boshqa tanlovi qolmagan bola bilan nimalar sodir bo‘lishini ko‘rsatadi.
Ingliz tilidan Quvonch G‘ayratov tarjimasi

Kitob 340 betdan iborat.
2022-yilda chop etilgan.
