Ушбу китобдан киносценарийлар ва "Театр" эссеси ўрин олган бўлиб, ҳар бир қисса ўзига хос мавзуни қамраб олган. Андуҳли бўлса-да, икки тақдирни безаб, яшнатиб турган севги тарихи, фарзанди қалбига зарра қувонч, умрига умр қўшиш учун жони ҳалак она образи китобхонни таъсирлантиради. Умр шомида икки бахтсизнинг ўйноқи ҳазил сабаб бир-бирига меҳр қўйиши воқеалари лабда нимтабассум, кўнгилда ҳамдардлик билан ўқилади.
"Театр" эссесида эса театр оламининг жозибали ҳаёти ортидаги зиддиятли, мураккаб воқеалар бир актёр  тақдири орқали ёритилади. Хусусан, ХХ аср сўнггида республиканинг асосий театрлари бошига тушган оғриқли йўқотишлар рўйи-рост ва холис таҳлил этилади.
Kitob 304 betdan iborat.
2020-yilda chop etilgan.
