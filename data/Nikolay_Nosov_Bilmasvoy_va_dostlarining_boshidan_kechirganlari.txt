Mashhur rus yozuvchisi Nikolay Nosovning «Bilmasvoy bilan do‘stlarining boshidan kechirganlari» ertak-romani bugungi kunda butun jahon bolalarining sevimli asariga aylanib ulgurgan, desak xato bo‘lmaydi.
1954 yilda yozilgan ushbu asar 1958 yildayoq bolalar shoiri – Po‘lat Mo‘min tomonidan mahorat bilan o‘zbek tiliga o‘girildi.
«Bilmasvoy Quyosh shahrida» deb nomlangan ikkinchi asar esa muallif tomonidan 1958 yilda yozilgan bo‘lib, 1964 yilda o‘zbek tiliga yana Po‘lat Mo‘min tomonidan tarjima qilingan. 1987 yilga kelib, ikkala asar bir kitob shaklida nashrdan chiqqan.
Qariyb 30 yil avval nashr etilgan ushbu kitobni qayta tayyorlashdan maqsadimiz – maktab yoshidagi kitobxonlarimizni jahon adabiyotidagi yana bir mashhur asar bilan tanishtirish, bu orqali farzandlarimizning tafakkur va tasavvur olamini yana-da kengaytirishga qaratilgan.
Kitob 152 betdan iborat.
2021-yilda chop etilgan.
