Ushbu kitob jurnalist ayolning Olam, Odam, Muhit, Kayfiyat sabab ayol kechinmalariga chaqmoqdek teginib o‘tgan fikr, tuyg‘u, tug‘yon va isyonlar natijasi o‘laroq dunyoga kelgan bitiklar - kundalik sahifalari, e’lon qilinmagan fikr-mulohazalaridan tarkib topgan.
Ijodkor qalbiga quvvat bergan insonlarni misoli kaftidagi qahrabolarga mengzaydi, ular haqidagi go‘zal xotiralar kitobxon ko‘nglini ham beixtiyor yoritadi, boyitadi. Jurnalist sifatida tan olinishi, asarlari e’tirofu e’tirozlarga sabab bo‘lishi, oila, farzand, turli fe’lli hamkasblar, ichidagini aytish, yozish mumkin bo‘lmagan davrdagi ijodiy po‘rtanalarda toblangan ayolning hayoti, faoliyati, fikr-mulohazalari har bir kitobxon uchun, bo‘lajak jurnalistlar uchun shubhasiz, o‘rnak olsa arziydigan mazmunli umrdir.
Kitob 396 betdan iborat.
2017-yilda chop etilgan.
