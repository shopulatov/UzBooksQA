Ibn Battuta jahon madaniyati va tafakkuri rivojida Ibn Xurdorbeh, al-Yaʼqubiy, al-Istaxriy, al-Muqaddasiy, al-Maʼsudiy, Ibn Havqal kabi o‘rta asr arab geograflari hamda Abu Hamid al-G‘artoniy, Ibn Fadlon, Ibn Jubayrlardek sayyohlar orasida o‘zining “Sayohatnoma”si bilan alohida o‘rin tutgan mashhur arab sayyohidir. Uning “Sayohatnoma” asari o‘rta asr mamlakatlari, shaharlari, ularning xalqlari madaniyati, turmush tarziga oid g‘oyat qimmatli, ko‘p o‘rinlarda yagona maʼlumotlari bilan boshqalardan ajralib turadi. Akademik I. Yu Krachkovskiy Ibn Battutani «Barcha musulmon mamlakatlarini kezib chiqqan so‘nggi eng buyuk sayyoh», deya eʼtirof etgan edi.
Kitob 688 betdan iborat.
2021-yilda chop etilgan.
