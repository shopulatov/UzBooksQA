Ushbu kitob, yaʼni “Kuntug‘mish ” dostoni o‘zbek va turkman xalq og‘zaki ijodiga mansub bo‘lib ming yillar davomida xalqimiz baxshilari tomonidan kuylanib, xalqimiz tomonidan sevib tinglangan.
“Kuntug‘mish” dostonining ushbu nusxasi xalqimizning mashhur baxshisi Ergash Jumanbulbul o‘g‘li (1872-1955) tomonidan kuylangan va Muhammad Isa Ernazar o‘g‘li  tomonidan yozib olingan, nashrga esa  mashhur shoiri Hodi Zarif (1905-1972) tayyorlagan.
“Kuntug‘mish” dostonida o‘zbek xalqining azal-azaldan imon-eʼtiqod, or-nomus, islom dinining va sof muhabbatning ulug‘lanishi, haqiqatning doimo g‘alaba qozonishi yorqin ranglarda aks ettirilgan. Siz dostonni o‘qish davomida Xolbeka va Kuntug‘mishning g‘oyibona bir-biriga oshiq bo‘lishi, ularning zolimlardan qochib ko‘rgan qiyinchiliklari, egizak farzand ko‘rishlari, bir-birlaridan  vaqtincha judo bo‘lishlari, farzandlari - Gurkiboy va Mohiboyning sarguzashtlari, Azbarxo‘ja ismli karvonboshining razilligi, Kuntug‘mishning shoh bo‘lishi va qaytadan Xolbeka hamda farzandlari bilan topishishiga guvoh bo‘lasiz.
Kitob 160 betdan iborat.
2021-yilda chop etilgan.
