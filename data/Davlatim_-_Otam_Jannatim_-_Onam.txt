Ota-ona har bir inson uchun eng moʻtabar va eng eʼzozli insondir. Ularning qadr-qimmati, haq-huquqlari nihoyatda bisyor. Ushbu to‘plamga ota-ona haqidagi sara sheʼrlar jamlangan bo‘lib, u siz kabi farzandlar uchun ajoyib guldastadir.
Ushbu moʻjaz guldastani qo‘lga olar ekansiz, avvalo, uning ajoyib iforidan bahra olasiz, go‘zalligiga tan berasiz, bag‘ringizga mahkam bosib, ruhiyatingizda o‘zgacha jozibadorlikni his etasiz. Mutolaa jarayonida ota-onaning haqlari, ularga yaxshilik qilishning fazilatlari, ularga ozor berish va oq bo‘lishning ofatlari, shuningdek, ota-onaning farzandlari oldidagi burch va majburiyatlarini yana-da yaxshiroq anglaysiz. Beixtiyor beg‘ubor bolalik chog‘laringizga sayr etib, o‘tmishni eslaysiz, ota-onangiz siymosi ko‘z oldingizda gavdalanib, mehringiz jo‘shib, ko‘zingiz namlanadi.
To‘plovchi: Erkin Qudratulloh
Nashrga tayyorlovchi: Salohiddin Gadoyev
Kitob 176 betdan iborat.
2020-yilda chop etilgan.
