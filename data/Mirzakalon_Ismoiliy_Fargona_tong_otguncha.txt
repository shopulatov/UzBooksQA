Asarning dunyoga kelishi va ilk bor nashr etilishi uzoq tarixga ega. Shunday ekan, asar haqida emas, uning qahramonlariga to‘xtalamiz. Maqsadimiz, o‘quvchini qiziqtirish va mutolaaga sabab bo‘lish...
Asar bosh qahramonlari G‘ulom va Hayot. Mutolaa jarayonida bu nomlar bejiz tanlanmaganiga guvoh bo‘lasiz. G‘ulom haqiqatda hayotning quli, hayot esa uni shu darajada sinovlar va jafolar iskanjasiga tashlaydiki, maqsadi aniq, niyatlari ulug‘ yigitga na qamoq, na xo‘rlash va qiynoqlar taʼsir qiladi. Hayot uchun kurashadi. Hech bir sabab uni Hayotdan qaytara olmaydi, ammo... Ammo nohaq urilgan darralar ostida hayotidan mahrum bo‘ladi... Sevgilisi Hayot esa ongsiz va o‘ylovsiz buvisining betayin qarorlari, asrlar osha davom etib kelayotgan bidʼatlar qurboni bo‘ladi. Nihoyada esa G‘ulomga munosib holda o‘z hayotini o‘zi hal qiladi.
Asarda nafaqat ikki yoshga daxldor fojia, balki davrning, siyosatning, jamiyat tepasidagi yuholarning xalq kuchini zulukday so‘rishi ,xudbinlik va ochko‘zlik oqibatida xiralashgan nigohlarning fojiasi juda yorqin tasvirlarda ifodalanadi.


Kitob 560 betdan iborat.
2019-yilda chop etilgan.
