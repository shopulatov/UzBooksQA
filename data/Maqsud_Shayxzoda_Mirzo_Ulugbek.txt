Maqsud Shayxzoda "Mirzo Ulug‘bek" asarida Ulug‘bekni "inson-olim-davlat arbobi" sifatida aks ettirishga intilgan. Ammo buning o‘zi ham oson ijodiy ish emas edi.
Shubhasiz, Ulug‘bek fojiasini keltirib chiqargan bu hayotiy masalalarni o‘zaro aloqada va uzviy bog‘liqlikda tasvirlash Shayxzodadan katta mahoratni talab etdi.
Mirzo Ulug‘bekning ham inson, ham olim, ham davlat arbobi sifatidagi obrazini badiiy mujassamlashtirish uchun ko‘plab personajlarni asar to‘qimasiga olib kirdi va bu personajlar harakat etajak syujet chiziqlarini ishlab chiqdi. Bunday personajlar tarixiy voqelikning o‘zida serob bo‘lishiga qaramay, dramaturg ularni saralab ola bildi va shu bilan birga badiiy to‘qimadan ongli ravishda foydalanib, yaʼni to‘qima qahramonlar obrazini asarga dadil jalb eta oldi.
Kitob 288 betdan iborat.
2019-yilda chop etilgan.
