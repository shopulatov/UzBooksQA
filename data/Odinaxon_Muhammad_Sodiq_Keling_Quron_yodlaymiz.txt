Maʼlumki, xalqimiz qadimdan Alloh taoloning Kalomiga muhabbati benazir, Qurʼon ‎ahliga muxlis, uni o‘qib-o‘rganishga, yod olishga ishtiyoqmand eldir. Bu aziz xalq ‎Robbining Kalomiga bo‘lgan iymoni, muhabbat va ishtiyoqi kamoli balandligidan hatto ‎sho‘ro davrida ham Qurʼoni Karimni kaftida cho‘g‘ tutgandek saqlab, Qurʼonni o‘rganish va ‎o‘rgatishni fidokorlik bilan davom ettirib keldi. Allohga hamdlar bo‘lsinkim, ‎yurtimiz mustaqil bo‘lgandan buyon turli ilmiy sohalar qatori, Qurʼon taʼlimi ham ‎taraqqiy etdi. Xalqimizda kun sayin Qurʼoni Karimga bo‘lgan eʼtibor oshgandan oshib ‎bormoqda. Jumladan, Imom Buxoriy nomidagi Toshkent Islom institutining alohida ‎‎«Tahfizul Qurʼon» kafedrasi mavjud bo‘lib, u Qurʼon hofizlarini tayyorlashga ‎ixtisoslashgan.‎
Qo‘lingizdagi kitobda qanday qilib Qurʼon hofizi bo‘lish haqida so‘z boradi. ‎
Kitob olti bobdan iborat bo‘lib, birinchi bobda Qurʼon haqida, uni yod olishning ‎fazilatlari bayon qilinadi. ‎
Ikkinchi bobda Qurʼoni Karimga oid odoblar borasida so‘z yuritilsa, uchinchi bobda ‎Qurʼonni yodlash uslublari, zehnni ishga solish, unutishdan saqlanish, takrorlash kabi ‎mavzular bilan tanishasiz.‎
To‘rtinchi bobdan Qurʼoni Karimga oid baʼzi qiziqarli maʼlumotlar o‘rin olgan.‎
Beshinchi bobda esa Qurʼonni yod olish va xatm qilishni osonlashtiruvchi ayrim ‎jadvallar taqdim qilingan.‎
Maʼlumki, Qurʼoni Karimda bir qancha mutashobih (o‘xshash) oyatlar bor. Ko‘pchilik ‎qorilar ana shu o‘xshash oyatlarni yoddan tilovat qilganlarida adashtirib ham qo‘yadilar. ‎Bunday o‘xshash oyatlarni yaxshi o‘zlashtirish, ularning farqlarini bilib, bir‑biridan ‎ajratib olish alohida eʼtibor talab qiladigan ilm bo‘lgani uchun so‘nggi oltinchi bobni ‎mutashobih oyatlarga bag‘ishladik. Bu mavzuni bayon qilish uchun qadimgi va eng ishonchli ‎manbalardan ikkitasi asos qilib olindi. Ular shayx Abul Hasan Aliy ibn Muhammad ‎ibn Abdussomad ibn Attos Hamadoniyning «Hidoyatul murtab» kitobi hamda Abu ‎Abdulloh Muhammad ibn Abdulloh Asbahoniyning «Durratut-tanzil va g‘urratut-taʼvil ‎fil ayatil mutashabihati fi Kitabillahil Aziz» nomli asaridir.‎
Risola mustaqil o‘quvchilar hamda islomiy bilim yurtlar talabalari uchun ‎mo‘ljallangan.‎
Kitob 416 betdan iborat.
2021-yilda chop etilgan.
