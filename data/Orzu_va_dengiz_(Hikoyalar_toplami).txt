Nasr og‘ir qadam, deyishadi. Ko‘pchilik bu og‘ir qadamni tashlaydi-yu, qaytib oyog‘ini ko‘tarolmaydi. Ko‘tarsa ham, ortida iz qolmayotgan bo‘ladi.
To‘plamda navqiron nosirlarning cho‘g‘ sachratib oldinga tashlagan jiddiy qadamlaridan bir ulgu yig‘dik. Bu cho‘g‘ - tuyg‘u otashi yuragingizga kirib borishini umid qilib, og‘ir qadamlardan qolajak izlarning bahosini sizning hukmingizga havola etdik.
Ushbu kitob orqali navqiron nosirlarning eng sara hikoyalarini taqdim etishga intildik. Ularning elga manzur bo‘lgan yozdiqlarini adabiyot mezonlari kelajakka qay tarzda eltishi bizga qorong‘i, ammo siz - zamondosh kitobxon bugunning tafakkuri bilan o‘z bahongizni berishingiz mumkin. Buning uchun o‘qiyotgan har bir hikoyangizni adabiy didingizga ko‘ra baholab borishingiz lozim. Keyingi bosqich haqida batafsil tanishish uchun kitobning orqa sahifasini oching...
Unutmang, adabiyotning kelajagiga siz ham daxldorsiz!
Maroqli mutolaa!
To‘plovchi: Nodirabegim Ibrohimova
Kitob 304 betdan iborat.
2022-yilda chop etilgan.
