«Erkak yig‘lagan kun» — qissaning nomiyoq o‘quvchida qiziqish uyg‘otadi. Balki erkaklar ham inson, yig‘lashi tabiiy, deguvchilar bordir, ammo erkakning ko‘z yoshini ko‘rishga odatlanmaganmiz, odatlanmaylik. Kuchli jins vakillarining ojizalardan – ayollardan farqli jihatlaridan biri ham aynan ularning yig‘lamasligi. Xo‘sh, asar qahramoni nega yig‘ladi? U qanday kun ediki, erkakni yig‘latdi?
Asar mutolaasiga kirishar ekansiz, epigrafdayoq dastlabki maʼlumotga ega bo‘lasiz. 2015 yilda butun ijtimoiy tarmoqlar, televideniye-radio orqali eshitgan-ko‘rganlar qalbini larzaga solgan voqea, holat ko‘z oldingizga keladi: daryo to‘lqinlari qirg‘oqqa chiqarib tashlagan go‘dak jasadi hatto begonalarning ko‘zini yoshlagan edi, nega shu voqeaga bevosita sababchi bo‘lgan otani yig‘latmasin?!
Ota nochor, imkonsiz vaziyatda, qayg‘uda, nadomatda... Bu qanday nochorlikki, norasidalar o‘limiga sabab bo‘ldi? Bu qanday imkonsizlikki, ota o‘z farzandini qutqarolmadi? Yoxud qanday qayg‘uki, erkakni yig‘latdi?
Sokinlikdagi mutolaa sizni taloto‘plar ichra tashlasa, ko‘zlaringizni yoshlasa, ko‘nglingizga bir dam g‘ashlik olib kelsa, bizni maʼzur tuting...
Kitob 200 betdan iborat.
2021-yilda chop etilgan.
