Men ham insonman. O‘zim uchun ozgina yashay, o‘zimning yoshlik orzu niyatlarim uchun ozginagina ishlay". Bu -adabiy jamoatchilikda katta qiziqish uyg‘otgan "Puankare" hikoyasi qahramonining so‘zlari. Zotan, inson uchun tinimsiz mehnati, ter to‘kib ishlagani, yelib-yugurgani, biroq maqsadiga yeta olmagani alamli hol. Nahot, umr deganlari adoqsiz sho‘rishlardan iborat bo‘lsa?
Mazkur to‘plamga muallifning turli yillarda yozilgan, hali kitob holida chop yetilmagan asarlaridan bir qismi saralab olindi. Qahramonlar turli-tuman. Shunga ko‘ra siz hikoyalardagi turfa taqdirlar, voqea-hodisalarga ro‘baro‘ bo‘lasiz. Oddiy insonlarning kutilmagan kechmishlari, maslak, maqsadlari, maroqli sarguzashtlari guvohiga aylanasiz. Ularning dunyoqarashi, nuqtai nazari va fikrlariga sho‘ng‘iysiz.
Kitobdan joy olgan qissa ham xuddi hikoyalar kabi chuqur taassurot qoldiradi. Muallif bilan uyushtirilgan suhbat esa ko‘plab savollaringizga oydinlik kiritadi deb o‘ylaymiz.
Kitob 176 betdan iborat.
2022-yilda chop etilgan.
