Qurbon Said shaxsi uning kitoblari kabi jumboqlarga to‘la. Ushbu taxallus ostida yashiringan muallifning asl ismi sharifi hozirgacha bahs-munozaralarni keltirib chiqaradi. "Ali va Nino" romani tarixi ham sirli: 1937 yilda ilk bor chop etilgan mazkur kitob 1970 yilgacha butkul unutilgandi. Birvarakayiga Amerika bilan Angliyada bosib chiqarilgandan keyin uning qahramonlari kitob do‘konlari peshtaxtalariga g‘olibona tarzda qaytib, yigirmanchi asrning eng mashhur sevishganlari sifatida nom qozondilar.
Bugungi kunda ushbu roman o‘ttiz uch tilga tarjima qilingan, asar asosida filmlar suratga olingan. Batumida esa uning qahramonlariga atab haykal o‘rnatilgan. Tarixning dolg‘ali voqealari asosida musulmon yigit Ali bilan nasroniy qiz Ninoning muhabbati haqidagi qissa hech bir kitobxonni befarq qoldirmaydi.
Kitob 224 betdan iborat.
2022-yilda chop etilgan.
