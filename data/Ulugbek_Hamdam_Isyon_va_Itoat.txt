"Yangi asr adabiyoti" ruknida nashrga tayyorlangan navbatdagi kitobimiz yana hassos adib Ulug‘bek Hamdam ijodidan tarkib topdi.
O‘quvchi uchun Ulug‘bek Hamdamni tanishtirish yoxud asarlari haqida so‘z yuritib, o‘qishga tavsiya etish, bizningcha ortiqcha. Bundan avvalroq , aynan ushbu ruknda adibning “Muvozanat”, “Yolg‘izlik” hamda "Sabo va Samandar" nomli asarlari alohida-alohida kitob shaklida chop etildi va allaqachon o‘z o‘quvchisini topdi.
Mazkur kitobda esa yozuvchining "Isyon va itoat" hamda “Naʼmatak” romanlari va o‘ttizga yaqin hikoyalari jamlangan.
"Isyon va Itoat" avval ham nashr etilgan. “Naʼmatak” ilk bor kitobga kiritildi. Hikoyalarning baʼzilari o‘quvchilar eʼtiboriga aynan mazkur to‘plam orqali havola etilmoqda. Demoqchimizki, ushbu mutolaa sizga so‘zsiz manzur bo‘ladi.
Kitob 432 betdan iborat.
2018-yilda chop etilgan.
