Mazkur "Tajriba va eksperimentlar" nomli metodik qo‘llanma bolalarni tabiat bilan tanishtirishda maktabgacha taʼlim yo‘nalishi talabalari va davlat maktabgacha taʼlim tashkiloti tarbiyachilari uchun tayyorlangan bo‘lib, maktabgacha taʼlim yoshidagi bolalarga jonli va jonsiz tabiat obyektlarining xususiyatlarini tajriba va eksperimentlar yordamida o‘rgatishga mo‘ljallangan.
Metodik qo‘llanmada bolalarning eksperimental-tadqiqot faoliyatini rivojlantirish uchun eng qiziqarli tajribalar va eksperimentlar joy olgan. Ushbu tajribalar hech qanday maxsus vositalarni talab qilmaydi, ularni har doim o‘zimizda bo‘lgan oddiy buyimlar yordamida amalga oshirish mumkin.
Metodik qo‘llanmadagi tajriba va eksperimentlardan foydalanib amaliyotda bajarish bolalarda kuzatuvchanlik, harakatchanlik, izlanuvchanlik, ijodkorlik, tadqiqotchilik, mustaqillik, qiziquvchanlikni rivojlantiradi.
Kitobdagi mavzular ketma-ketligi "Ilk qadam" davlat o‘quv dasturidagi mavzularga mos ravishda yaratilgan va har bir guruhda o‘tkaziladigan tajriba va eksperimentlar o‘rin olgan.
Metodik qo‘llanma maktabgacha taʼlim yo‘nalishi talabalari maktabgacha taʼlim tashkilotlari tarbiyachilari uchun mo‘ljallangan.
Kitob 192 betdan iborat.
2021-yilda chop etilgan.
