“Tavba, odamlar bir-birlari bilan urishib yurishsa, men doim o‘zim bilan o‘zim jang qilaman. Boshqalar bilan olishishga menda na fursat bor va na rag‘bat bor...”
Eʼtiboringizga havola etilayotgan kitob qahramoni – Yusufni hamisha mana shunday chigalliklar qarshisida uchratasiz. U hamisha yashashdan maʼno axtarar ekan, qalbidagi bezov­talikdan xalos bo‘lolmaydi. Bu bezovtalik birda moddiyat, birda maʼnaviy yetishmovchilik bilan bog‘liq bo‘lgani holda uni tinimsiz qarshiliklar, o‘z-o‘zidan qoniqmaslik, qalban hamisha o‘zini yolg‘iz his qilish kabilarda namoyon bo‘ladi.
Ammo uning qalbida qatʼiyat va ishonch bor. Boshiga tushgan ming bir azoblar, jigarbandining vafoti, oilasining tanazzuliga qaramay u boshqa yo‘lni tanlolmaydi, boshqacha yasholmaydi...
Bir qarashda qalbi uyg‘oq bu qahramonning iztiroblariga sherik bo‘lgingiz, uning o‘rniga o‘zingizni qo‘yib, yashash uchun osonroq, yengilroq yo‘lni tanlagingiz keladi. Ammo...
Kitob 336 betdan iborat.
2021-yilda chop etilgan.
