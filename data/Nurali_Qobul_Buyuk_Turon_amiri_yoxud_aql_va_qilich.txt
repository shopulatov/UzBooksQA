O'tmishda ajdodlarimiz o'nlab buyuk imperiyalar yaratganlar. Tarix sahnasida quyoshday porlagan Temuriylar va Boburiylar saltanati ular orasida alohida ajralib turadi. Bu ikki buyuk davlatnig tamal toshini qo'ygan betakror shaxs, Qashqardan Bosforgacha, Hind okeanidan Urol tog'larigacha bolgan jug'rofiy kengliklarda yashovchi elu elatlarning milliy qahramoniga aylangan, ular kechmishi va shon sharafining mangu timsoli, jahonni larzaga solgan Buyuk Amir Temurdir.
Asarda ulug' ajdodimizning o'z xalqi va vataniga bo'lgan cheksiz mehr-muhabbati, sadoqati uni ne qadar yuksaklikka ko'targanligini badiiy-tarixiy bo'yoqlarda jozibali tasvirlanadi.
Yarim eralik ikki saltanat yaratgan siyosiy-iqtisodiy, ma'naviy axloqiy iqlim Lutfiy, Jomiy, Navoiy, Behzod, Xondamir, Yazdiy, Shomiy, Ulug'bek, Ali Qushchi, Boburu Shohjahon, Registonu Tojmahal, Hirotu Fathpur Sekri renessansi davriga asos soldi. Xalqimizning bugungi milliy-ma'naviy irodasi esa ana shu madaniy-ma'rifiy qatlam ustiga qurilgandir.

Kitob 320 betdan iborat.
2020-yilda chop etilgan.
