Artur Konan Doyl (1859-1930)- ingliz yozuvchisi, mutafakkir va publitsist, tibbiyot va huquq fanlari doktori, jahon adabiyotida detektiv va sarguzasht janrlarining benazir bilimdoni sifatida tanilgan mashhur adib.
Ijodini "Sesassa vodiysining siri" (1879) hikoyasi bilan boshlagan. Konan Doylga bosh qahramoni izquvar Sherlok Xolms bo‘lgan detektiv janrdagi "Baskervillar iti", "Dahshatlar vodiysi" sarguzasht qissalari va "Sherlok Xolms sarguzashtlari" hikoyalar to‘plamlari beqiyos shuhrat keltirgan.
Sherlok Xolms haqidagi ajoyib-g‘aroyib hikoyalar favqulotda hodisalarga boyligi bilan katta-yu kichik kitobxonlarning eʼtiborini qozongan. Kutilmagan vaziyatlarda o‘zni yo‘qotmaslik, mustahkam iroda, aql-zakovat - boshqalarning mushkulini yengillashtirishni hayotining mazmuniga aylantirib olgan izquvar tahsinga loyiq fazilatlidir.
Kitob 296 betdan iborat.
2018-yilda chop etilgan.
