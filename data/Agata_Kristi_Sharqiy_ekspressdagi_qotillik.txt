Agata Kristi bir necha marta muhtasham «Sharqiy ekspress» poyezdida sayohat qilgan. 1931 yilning dekabrida Turkiyadan Angliyaga qaytishi, ayniqsa, esda qolarli bo‘lgan, chunki sayohat davomida ob-havo yomonligi tufayli ko‘plab qiyinchiliklarga duch kelgan. Yana bir hodisa - 1929 yil yanvarida «Sharqiy ekspress» qor bo‘roniga uchrab, olti kun to‘xtab qolgani ham asar g‘oyasiga turtki bergan. Bundan tashqari, 1932 yilning martida taniqli amerikalik uchuvchi Charlz Lindbergning bolasi o‘g‘irlab ketilishi roman syujetiga asos bo‘lgan.
Roman ilk bor 1934 yil 1 yanvarda Buyuk Britaniyada nashrdan chiqqan. 2015 yilda Kristi ijodi muxlislari o‘rtasida o‘tkazilgan so‘rov natijalariga ko‘ra, «Sharqiy ekspressdagi qotillik» ommabopligi jihatidan «O‘nta negr bolasi»dan so‘ng ikkinchi o‘rinni egallaydi.
Asar Amerikada «Barcha davrlardagi 100 ta eng yaxshi detektiv roman» ro‘yxatiga kiritilgan.
Kitob 256 betdan iborat.
2022-yilda chop etilgan.
