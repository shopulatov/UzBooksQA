Bu yorug‘ olamda inson paydo bo‘lganidan beri o‘zaro so‘zlashuv jarayoni natijasida qaysidir ohangda o‘z zamonasi zayliga mos ravishda qo‘shiqlar ham yaralib kelgan. Qo‘shiqlar o‘z vaqtida insonning ruhini ko‘targan, har qanday tushkunlikdan o‘zini asrashga ko‘maklashgan va kayfiyatini chog‘ qilgan. Bugungi kunda inson qo‘shiqsiz o‘zini tasavvur qilishi qiyin. Qo‘shiq aytishni bilmadim degan inson ham hech bo‘lmaganda xirgoyi qilishi aniq. Demak, qo‘shiqsiz hayot bo‘lmagan va bo‘lmaydi ham.
Ushbu moʻjazgina risolada o‘zbek qo‘shiqchilik sanʼatining darg‘alaridan biri, xalq suygan hofiz O‘zbekiston, Turkmaniston va Qoraqalpog‘iston Respublikalari xalq artisti Ortiq Otajonovning hayoti va ijodiy faoliyati qalamga olinib, u ijro etgan qo‘shiqlar olamiga kirib boriladi. Ishonchimiz komilki, risolani o‘qigan har bir qo‘shiqsevar muxlislar undan o‘ziga kerakli bo‘lgan maʼnaviy ozuqani oladilar.
Kitob 464 betdan iborat.
2022-yilda chop etilgan.
