“Piter Hopkirk qoʻl uradigan har bir hikoya butunlay oʻziga jalb qiladi”
— The Washington Post gazetasi

Markaziy Osiyoning bugungi xaritasini chizib bergan “Katta oʻyin” haqida eshitganmisiz? Bu mintaqadagi xonliklarni oʻziga vassal va mustamlakaga aylantirish uchun ikki qudratli imperiya — Chor Rossiyasi va Britaniya oʻrtasida kechgan kurash “Katta oʻyin”ga asos boʻldi.


Ushbu kitob mintaqada qariyb bir asr davom etgan siyosiy oʻyinlar, gilam osti diplomatiyasi, qonli janglar va katta hududni oʻz taʼsiri doirasiga tushirish uchun xalqaro bosim haqida qiziqarli tilda hikoya qiladi. Hikoya boʻlganda ham voqealarni oʻz koʻzlari bilan koʻrgan shohidlarning hikoyalari.
Geosiyosiy bir oʻyin tarzida kechgan bu kurashda tomonlar kim koʻproq va kattaroq hududni egallash payida edi. Chor Rossiyasi Hindistonga chiqish, inglizlar tasarrufidagi hududni oʻziniki qilishni koʻzlasa, Britaniya imperiyasi bunga goh bufer davlatlar yaratish, goh Hindiston mulki chegaralarini kengaytirish orqali qarshi turadi. Rossiya ham inglizlar egallab olmasidan burun xonliklarni oʻz imperiyasiga qoʻshib olishga oshiqadi.



Buyuk britaniyalik yozuvchi, tarixchi va jurnalist Piter Hopkirk Markaziy Osiyo va Kavkazga bir necha bor xizmat safari bilan kelgan. U olib borgan tadqiqotlarning katta qismi Britaniya kutubxonasining Hindiston ishlari boʻyicha arxivida saqlanadi.
Hopkirkning “Katta oʻyin: ikki imperiya toʻqnashuvi” asari ilk bor 1990-yilda chop etilgan.

Muallif haqida:
Piter Hopkirk 1930-yilda Angliyada tugʻilgan hamda Oksforddagi Dragon maktabida tahsil olgan. U yoshligidanoq Buchanning “Grinmantl” va “Kiplingning Kim” romanlarini oʻz ichiga olgan josuslik romanlariga qiziqardi.

Toʻliq mualliflik qilishidan avval u 2 yil davomida ITN muxbiri va yangiliklar boshlovchisi, Lord Biverbrukning The Sunday Express gazetasining Nyu-Yorkdagi muxbiri boʻlgan. Taxminan 20 yil davomida The Times gazetasida ishlagan, bundan besh yil gazeta bosh muxbiri, soʻngra Yaqin Sharq va Uzoq Sharq mutaxassisi sifatida. 1950-yillarda esa u Gʻarbiy Afrikaning Drum yangiliklar jurnaliga muharrirlik qilgan.
Hopkirk koʻp yillar davomida oʻzining oltita kitobida tasvirlangan hududlarda — Rossiya, Markaziy Osiyo, Kavkaz, Xitoy, Hindiston, Pokiston, Eron va Sharqiy Turkiyada sayohat qildi.
Kitob 744 betdan iborat.
2022-yilda chop etilgan.
