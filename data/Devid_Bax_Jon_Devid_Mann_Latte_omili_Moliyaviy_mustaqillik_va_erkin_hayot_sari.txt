Badavlat bo‘lmay turib ham boy yashash mumkinmi? Albatta, mumkin. Buning uchun maoshingizni oshirishlarini, lotereyaga yutuq chiqishi yoki kutilmagan xazina topib olishni kutishga hojat yo‘q.
Ko‘pchilik bir umr boshqalarni boy qilish uchun ishlaganini juda kech tushunadi. Natijada o‘zini hech qachon badavlat bo‘lolmaydigan muhtoj odamdek his etib, barcha istaklarini noaniq muddatga ortga suradi...
Ushbu kitob qahramoni ham "Qurbim yetmaydi" deya ko‘p narsada, hatto orzularida ham o‘ziga cheklovlar qo‘ygan. U tasodifan tanishib qolgan keksa barista esa qizga o‘zi o‘ylaganidan ancha badavlatroq ekanini tushuntirib beradi.
Kitob haqida OAV va mashhurlar fikri:
“Latte omili” – ajoyib asar. Devid Baxning strategiyalari 30 yoshimda millioner bo‘lishimga yordam berdi. Bu kitobni o‘qing, amalda qo‘llang, keyin uni o‘zingiz tanigan barchaga ulashing. U hayotingizni o‘zgartirishga qodir.
- Grant Sabatye, “Moliyaviy erkinlik” asari muallifi, “Millennial Money” sayti yaratuvchisi

Yigirma yildan ortiq vaqt davomida Devid Bax pul, sarmoya, jamg‘arma, boylik to‘plash haqidagi oddiy, ammo taʼsirli taʼlimoti bilan odamlar hayotini o‘zgartirib kelmoqda. Buni bilaman, chunki Opra Uinfri shousining “Latte omili” tamoyillari haqida suhbatlashilgan sonini efirga uzatgandim va Devid Bax o‘n millionlab odamlar hayotini o‘zgartirganiga guvoh bo‘lgandim. Biz shunchaki “Latte omili”ni muhokama qilibgina qolmay, bu tamoyillarni hayotimizda ham sinab ko‘rdik!”
- Kendi Karter, “The View” ko‘rsatuvi ijrochi prodyuseri, “Opra Uinfri shou”ning sobiq prodyuseri

“Latte omili” – orzularingizni hoziroq ro‘yobga chiqarishga ilhomlantiruvchi samimiy sayohat. Bax va Manning ajoyib hikoyachilik mahorati asarni zamonamiz hayotini o‘zgartiruvchi kitobga aylantirgan.
- Farnush Torabi, “So Money” ko‘rsatuvi boshlovchisi, “U ko‘proq pul topganda” kitobi muallifi

Devid Bax umid va ilhom haqidagi nomalari bilan butun dunyo auditoriyasini harakatga keltiradi. “Latte omili” qalbingizga alanga yoqib, kayfiyatingizni ko‘taradi. Kitob eʼtiboringizga, mushohada qilishingizga va undagi tavsiyalarga quloq tutishingizga arziydi.
- Robin Sharma, “Ferrari”sini sotgan rohib”, “Tonggi besh klubi” kabi xalqaro bestsellerlar muallifi
Mualliflar haqida:
Devid Bax – eng ishonchli moliyaviy ekspertlardan, shuningdek, zamonamizning moliya haqidagi bestsellerlari mualliflaridan biri hamdir. U yozgan kitoblarning to‘qqiztasi ketma-ket “New York Times”ning bestsellerlari (ikkitasi birinchi o‘rinlarda) qatoridan joy olgan. Shuningdek, u yozgan 11 ta kitob milliy bestsellerga aylangan. Muallif yozgan asarlarning umumiy adadi 7 milliondan ko‘proq bo‘lib, bu kitoblar 19 dan ortiq tilga tarjima qilingan.

Jon Devid Mann 28 tilga tarjima qilingan va milliondan ortiq nusxada sotilgan ko‘pchilikning sevimli klassik asari – “The Go-Giver”ning hammuallifidir. Ushbu kitob global o‘zgarishlarga qo‘shgan ijobiy hissasi uchun “Axiom Business Book Awards”ning oltin medali hamda “Living Now Book Awards”ning “Evergreen” medaliga sazovor bo‘lgan. Jon Devid uch qismdan iborat “The Go-Giver” kitobiga Bob Burg bilan hammualliflik qilishdan tashqari “New York Times”ning uchta bestselleri va to‘rtta milliy bestsellerga hammuallif bo‘lgan. Jon Oq uyning sobiq maslahatchisi Betsi Mayers bilan hamkorlikda yozgan “Take the Lead” (“Tashabbusni qo‘lga ol”) asarini Tom Piters “The Washington Post” gazetasida “2011 yilning yetakchilik haqidagi eng yaxshi kitobi” deb topgan.
Kitob 236 betdan iborat.
2022-yilda chop etilgan.
