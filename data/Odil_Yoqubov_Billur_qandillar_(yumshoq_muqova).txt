Odil Yoqubov - o‘tgan asrning oltmishinchi-yetmishinchi yillari yoshlarining sevimli adiblaridan biri edi. "Billur qandillar", “Muqaddas”, “Muhabbat” kabi qissalar o‘sha davr o‘quvchilarining axloqiy va maʼnaviy tarbiyasiga ijobiy maʼnoda taʼsir etgan, desak xato bo‘lmaydi.
Asarlarning barchasida yoshlar o‘rtasidagi muhabbat mavzusi yetakchilik qiladi. Chin sevgi, poklik va halollik, muhabbatga yetishish yo‘lidagi xudbinliklar, xiyonat kabi munosabatlar o‘quvchini asar mohiyatini bilishga undaydi.
Xudbinlik va nohalollik hukm surgan joyda muhabbat so‘nadi, hatto o‘ladi. Mehr va vijdonlilik muhabbatga yetkazadi. Yashashning mazmuni muhabbat bilan sayqal topadi. Shu boisdan Odil Yoqubov asarlari bugungi kun uchun ham, ehtimol kelajak uchun ham ibratli bo‘lib qolaveradi.
Kitob 320 betdan iborat.
2020-yilda chop etilgan.
