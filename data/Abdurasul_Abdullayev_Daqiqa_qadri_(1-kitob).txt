Inson aqli va tafakkuri jamiki muammolarni yechishga qodir. Bizning butun qadr-qimmatimiz, kuch-qudratimiz bilimdonlikdadir. Aynan shu fikrlarimiz bizni kamolotga eltuvchi yo‘l bo‘lishi lozim. “Zakovat” intellektual o‘yinining asl maqsadi ham shu. Shu bois ushbu ko‘rsatuv teletomoshabinlar diqqat-eʼtiborini qozonib kelmoqda.
Teleboshlovchi Abdurasul Abdullayevning muallifligi ostida nashr qilingan "DAQIQA QADRI" nomli ushbu kitob 1001 savol va uning 1001 javobidan iborat. Shuningdek, kitobda “Zakovat” intellektual o‘yini haqida qiziqarli maʼlumotlar keltirilgan.
Kitob taʼlim muassasalarida “Zakovat” o‘yinlarini tashkil etishda, yoshlarimizning intellektual salohiyatini oshirishida muhim qo‘llanma bo‘lib xizmat qilishi bilan ham ahamiyatlidir. Yurtdoshlarimizning qiziqarli maktublari, ijod namunalari, savol va javoblaridan iborat ushbu kitob barchangizga manzur bo‘ladi. degan umiddamiz.
Kitob keng ommaga mo‘ljallangan.
Kitob 320 betdan iborat.
2019-yilda chop etilgan.
