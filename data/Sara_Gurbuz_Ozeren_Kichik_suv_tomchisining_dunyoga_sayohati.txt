Aziz kitobxon, siz fan, geografiya va tarixni uyg‘unlashtirgan ajoyib sarguzashtga tayyormisiz?! Ushbu kitob bilan siz yillar oldin bahaybat "Titanik" halokati sabab aysbergga yopishib qolgan kichik suv tomchisining asrlarcha davom etgan tutqunligining nihoyalanishiga guvoh bo‘lasiz.
Atlantika okeanidan Afrikagacha, Yevropadan Istanbul Bosforigacha, Qora dengizdan Sharqiy Anadolugacha dunyo bo‘ylab sayohatga chiqasiz.
Kichik tomchining nigohi bilan suvning barcha ko‘rinishlarini uchratasiz, muzlikdagi, okeandagi tomchi, baʼzan esa osmonda bulut bo‘lish hayajonini his qilasiz.
Suv turbinalarining elektr energiyasini qanday ishlab chiqarishini va suv tegirmonlarining ishlash tamoyillarini o‘rganasiz.
Kichik suv tomchisi qor bo‘lib tog‘larga, yomg‘ir bo‘lib yaylovlarga yog‘adi, artizanlardan otilib chiqadi, sel bo‘lib, sizni o‘zi bilan dalalarga olib boradi...
Ushbu kitob yordamida siz geografik maʼlumotlar orqali Yer va osmonning ajoyib tartibini kashf qilasiz. Ikki boshli burgutdan nayza o‘yinigacha bo‘lgan Anadolu tasvirlariga duch kelasiz, ekologik muvozanat va atrof-muhit haqidagi bilimlarni egallash bilan bog‘liq ajoyib sarguzashtlarni boshdan kechirasiz.
Kitob 144 betdan iborat.
2022-yilda chop etilgan.
