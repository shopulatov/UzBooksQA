XXI asr jahon progressiv sheʼriyati nihoyatda serqirra va rango-rang. Bu buyuk ummonga ulkan dengizdek quyilib, yana-da boyitib kelayotgan o‘zbek sheʼriyatida yangicha badiiy oqimda ijod qilayotgan isteʼdodli shoir Hakim Abdulla bitiklarini tamomila noanʼanaviy yo‘l, yaʼni modernizm, falsafa va tasavvuf uyg‘unligida ilg‘ash mumkin.
Haq neʼmati ko‘ngil yomg‘irzoridan so‘ng yana-da shaffoflangan sheʼriyat olamining kamalakdek jilvalari, ijtimoiy tafakkurdagi universalizm hodisalari, badiiy did taraqqiyoti, o‘ziga xoslik, betakror xilma-xillik, fikru qarashlar, his-tuyg‘ularning yangicha mantiqiy oqimini ihota qilishga ichki ehtiyoji bor aziz sheʼrxon, sizga «Voseʼ»ni o‘qish va uqish, anor donalaridek sochilgan marvarid bitiklari shodasi tovlanishlarini idrok etish, qabul qilish erki, lazzati va intellektual estetik yuksak cho‘qqilar sari parvoz aylash muborak bo‘lsin!

Kitob 320 betdan iborat.
2021-yilda chop etilgan.
