Ushbu kitob muallifi Nabijon Boqiyni o‘zbek kitobxonlari «Qatlnoma», "Chingiz afandiga maktublar", "Qonli toshbo‘ron" nomli asarlari bilan yaxshi tanishadi. Adib mazkur kitoblari orqali tariximizning ayanchli davrlarini qalamga olgan. Yozuvchining sevgi-muhabbat mavzusida ham bir qancha asarlari mavjud bo‘lib, ular o‘zbek adabiyotida alohida o‘ringa ega. Ushbu asarlarda bir-biriga ko‘ngil qo‘ygan taqdir egalarining ayanchli hayoti, muhabbat yo‘lidagi iztiroblari ishonarli tarzda tasvirlangan.
Haqiqiy ijodkor qaysi mavzuda bo‘lmasin, yuragidan o‘tkazib, voqelikni bor bo‘y-basti bilan tasvirlay oladi. Yozuvchi N. Boqiyning tarixiy asarlari qay darajada olqishga sazovor bo‘lsa, siz o‘qishga kirishayotgan ushbu muhabbat qissalari ham shu darajada yuksak mahorat bilan yozilgan. Sizga maroqli mutolaa tilaymiz, aziz kitobxon!
Kitob 272 betdan iborat.
2022-yilda chop etilgan.
