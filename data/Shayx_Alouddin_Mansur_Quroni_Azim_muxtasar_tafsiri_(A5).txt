«Qurʼoni Azim muxtasar tafsiri»
...Yuqorida zikr qilingan dalillardan maʼlum bo‘lganidek, Qurʼoni Karim maʼnolarini arabchadan boshqa tillarga tarjima qilish va o‘zga xalqlarni ham Olloh taolo So‘zining mazmunidan bahramand qilish Shariati Islomiyya tarafidan buyurilgan ishlardan hisoblanadi.
Shu bois men Qurʼoni Karim maʼnolarini elimizga yetkazish niyatida uni yaxshiroq urganish uchun arab tilidagi yuzlagan tafsir kitoblarini o‘qib chiqdim va bu mehnatlar natijasida Olloh taoloning fazlu marhamati bilan kamina Markaziy Osiyo musulmonlari diniy idorasi va O‘zbekiston yozuvchilar uyushmasining tashabbusi bilan Toshkent shahrida, Markaziy Osiyodagi eng yirik Islomshunos olimlar ishtirokida "Qurʼoni Karim maʼnolarini o‘zbek tiliga tarjima qilish” mavzuyida o‘tkazilgan o‘ziga xos musobaqada g‘olib bo‘ldim va Olloh taoloning inoyati bilan menga 1990-91-yillari tariximizda ilk marta Qurʼon maʼnolarini asliyatdan - arabchadan zamonaviy o‘zbek tiliga tarjima qilish va unga izohlar yozishdek ulug‘ baxt nasib etdi. O‘shanda men yigirma uch oy mobaynida bu xayrli ishni nihoyasiga yetkazdim va ushbu tarjima 1992-93-yillarda Toshkent shahrida, avvalo "Sharq yulduzi" oynomasida, so‘ngra “Cho‘lpon” va "Fafur G‘ulom" nashriyotlarida qayta-qayta qariyb bir million nusxada bosilib, elimizning duo va olqishlariga sabab bo‘ldi.
Shayx Alouddin Mansur

Kitob 1024 betdan iborat.
2022-yilda chop etilgan.
