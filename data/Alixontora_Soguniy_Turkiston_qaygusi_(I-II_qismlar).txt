“Туркистон қайғуси”
Алихонтўра Шокирхонтўра ўғли Соғуний Туркистоннинг атоқли олими ва адиби, улкан давлат арбоби ва саркардаси, Шарқий Туркистон ислом жумҳуриятининг биринчи президенти ва маршали эди. У милодий 1885 йили Туркистон ўлкасининг Тўқмоқ шаҳрида туғилган. Яхши билим олган Алихонтўра улуғ олим ва сиёсий арбоб бўлиб етишди. 1976 йил 29 февралда Тошкентда вафот этган.
Олимнинг “Туркистон қайғуси” тарихий-публицистик асари етти йил мобайнида ёзилган. Унда Соғуний ўз ҳаёт йўлида гувоҳ бўлган кўплаб воқеаларга донишманд назари билан баҳо беради, миллат, юрт ва дин қайғусидаги ўтли дардларини тўкиб солади.
