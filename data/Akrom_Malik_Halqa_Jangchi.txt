Ushbu kitoblar muallifning “Halqa” va “Jangchi” qissalaridir.
“Halqa” qissasidagi voqealar oxirgi yuz yillikda bo‘lib o‘tadi. Qahramonlar qismati sizni goh Malayziya, goh Hind ummoni, goh Hind o‘lkasi, Afg‘on sahrolari, qadim Turkiston zamini, Bolqon yarimoroli va Uyg‘ur diyorlariga yetaklaydi. Iymon va kufr, mo‘min va shayton orasidagi kurash, zolimning halokati, mazlumning saodati haqida hikoya qiladi.Unda iymonli insonning hayot mashaqqatlarini yengib g‘olib bo‘lishi, matonatning yuksak mukofoti haqida so‘z boradi.
“Jangchi” qissasi esa qadim Falastin, Shom va Isroil o‘lkalarida kechgan tarixiy voqealardan so‘zlaydi. Qahramonlar boshidan kechgan fojialar va ularning sabablari hech qachon eskirmaydi. O‘quvchi “Jangchi” qissasidan bugungi kuni uchun ibrat ola bilishidan umidvormiz.
Kitob 528 betdan iborat.
2021-yilda chop etilgan.
