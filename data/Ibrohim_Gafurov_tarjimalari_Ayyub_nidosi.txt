O‘zbek tarjimashunoslik maktabining atoqli namoyandasi Ibrohim G‘afurov haqida so‘z ketganda haqli ravishda uni adabiyotimizning jonkuyar vakili, dunyo adabiyotini ona tilimizga olib kirgan va buyuk maʼnaviy xazinadan xalqimizni bahramand qilgan ustazoda ijodkor sifatida eʼtirof etamiz.
Darhaqiqat, dunyo afkor ommasining qalbini larzaga solgan Fridrix Nitshe, Jeyms Joys, Lev Tolstoy, Fyodor Dostoyevskiy, Uilyam Folkner, Mopassan, Ernest Xeminguey, Gabriel Garsia Markes, Knut Gamsun, Dino Bussati kabi daho ijodkorlar adabiy merosidan bahramand bo‘lgan o‘zbek kitobxoni yoxud har bir adabiyot ixlosmandi Ibrohim G‘afurovdan ko‘nglida minnatdorlik hissini tuyishi, shubhasiz.
Qutlug‘ yoshni qarshilayotgan adib dunyo adabiyotidan yangi tarjimalarini o‘quvchilarimizga ilinmoqdalar. Kitobdan o‘rin olgan har bir asar boshqalari kabi hayratlarga boy, boshqalari kabi ruhimizni oziqlantiradi, boshqalari kabi adabiyotning zaruratini, qadrini yana bir karra anglatadi.
Kitob 512 betdan iborat.
2021-yilda chop etilgan.
