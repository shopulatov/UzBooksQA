Bu keksa tarix ne-ne saltanatlaru qanchadan-qancha sultonlarga guvoh bo‘lmadi deysiz. Aql-idrokiyu jasorati, siyosat bobida uzoqni ko‘ra bilishi bilan dunyoni o‘ziga bo‘ysundira olgan sultonlarning qahramonligi esa tarix zarvaraqlariga muhrlandi. Taassufki, ularning adolat va sadoqat mayog‘i ostida barpo etilgan saltanatlar bora-bora fisqu fasod, xoinlik, ochko‘zligu mansabparastlik iskanjasida tanazzulga yuz tutdi. Saltanat boshqaruvi sirtlonlar qo‘lida qolib, bu akaning ukaga, bolaning otaga qilich yalang‘ochlashiga sabab bo‘ldi.
Abbosiylar sulolasi ham bundan benasib qolmadi. Aslida, hammasi Horun ar-Rashidning so‘nggi vasiyatidan keyin boshlandi... Qiziq, bu qanday vasiyat ediki, arablar va forslar o‘rtasida zimdan davom etib kelayotgan kurashni alanga oldirib yubordi, hatto amir ul-mo‘mininning o‘ldirilishiga sabab bo‘ldi?
Arab yozuvchisi, publitsist va olimi Jurji Zaydon qalamiga mansub «Horun ar-Rashidning so‘nggi vasiyati» tarixiy romani mutolaasi davomida mazkur savollarga javob topasiz. Asardagi shiddatli voqealar esa har birimizni o‘tmishdan saboq chiqarib yashashga undaydi.
Kitob 480 betdan iborat.
2022-yilda chop etilgan.
