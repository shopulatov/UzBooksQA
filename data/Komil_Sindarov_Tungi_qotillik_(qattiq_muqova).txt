Komil Sindarov hozirgacha kitobxonlar eʼtiboriga havola etilgan "Qimmatga tushgan xato", "Temuriylar kutubxonasi siri", "Kechikka qasos", "Amirlikning oltin taxti izidan" kitoblari orqali o‘z o‘quvchilarini topishga ulgurdi. O‘quvchilarga taqdim qilinayotgan ushbu asar xam voqealarning qiziqarliligi, jumboqli holatlar, turfa xil taqdirlar yoritilganligi bilan kitobxonlar qiziqishini orttiradi.
Asar qahramonlari - Sanjarbek va Faxriddin o‘z ishiga vijdonan yondashadigan, ko‘ngliga qarab ish tutadigan tergovchilar. Lekin sezimlarga tayanib ish tutib bo‘lmaydi, dalil-isbot bilan ish qilish lozim.
Surishtiruv jarayonida jinoyat ishi battar chigallashib boradi. Natijada tergovchilarning ishi ham murakkablashib ketadi. Har kim aybdor bo‘lishi mumkin. Biroq haqiqiy jinoyatchini topish shart.
Kitobxon asar mutolaasi davomida yechimning tezroq yakun topishini qanchalik istamasin, vaziyat chigallashib ketaveradi. Bu esa o‘quvchining jinoyatchini topishga bo‘lgan qiziqishini yana-da orttirib yuboradi.
Kitob 320 betdan iborat.
2022-yilda chop etilgan.
