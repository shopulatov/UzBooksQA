Har bir davrda ko‘plab yozuvchilar Rasululloh sollallohu alayhi vasallamning siyratlariga oid turli hajmdagi kitoblar yozishgan. Bu xizmat hamon davom etib kelmoqda, ulkan ilm ummonidan qimmatbaho durlar topilmoqda. Bundan keyin ham to qiyomat qadar siyratni o‘rganish davom etadi va yangi-yangi bilimlar kashf qilinadi, inshaalloh.
Ushbu mavzudagi navbatdagi tuhfalardan biri Abdulaziz Usmon muallifligidagi «Rasululloh sollallohu alayhi vasallamning bir kunlari» nomli kitob bo‘ldi. Unda Payg‘ambarimiz alayhissalomning odatdagi kun tartiblari bayon qilib berilgan. Kitobning yozilish uslubi yengil bo‘lib, o‘quvchining tushunishi, eslab qolishi oson bo‘lishiga eʼtibor berilgan. Shu bilan birga, oyat va hadislardan dalillar keltirilgani kitobning ilmiy qadrini belgilaydi.
Kitob 128 betdan iborat.
2021-yilda chop etilgan.
