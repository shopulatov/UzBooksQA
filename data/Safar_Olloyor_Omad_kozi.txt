Insoniyat yaralibdiki, hur fikrga tashna, go‘zallikka oshufta, ezgu aʼmollarga oshnodir. Bunday botiniy hissiyotlar va zohiriy intilishlarni ayniqsa shoirlar goh mahzun, goh shodmon, goh o‘ychan ohanglarda tarannum etishga harakat qilishadi. Bu bejiz emas, albatta.
Zero har qaysi ijodkor o‘z davrining kuychisi, kuzatuvchisi va, taʼbir joiz bo‘lsa, o‘ziga xos ovoz sohibidir. Shu maʼnoda yosh, isteʼdodli shoir Safar Olloyorning ushbu to‘plamdan joy olgan sheʼrlari, garchand turli yillarda yozilgan bo‘lsa xam, mazmunan yaxlit asar sifatida mujassam mohiyat kasb etadi. Binobarin, teran lirik falsafiy mushohadalar, nazmiy sanʼatkorona tuzilmalar, mohirona sodda yo‘singa yo‘g‘rilgan “qaymoqli” fikrlar, chuqur majoziy va ramziy ifodalar bularning bari eng talabchan sheʼrxonlarni ham qanoatlantirishiga ishonchimiz komil. Bu sheʼrlar yuksak ishtiyoq va did ila o‘qib uqishga arziydi. Zotan umid ham shundan.
Kitob 192 betdan iborat.
2007-yilda chop etilgan.
