Chingiz Aytmatovning “Qiyomat” romanida ezgulik va yovuzlikning kurashi, inson va tabiat munosabati bo‘rilar Akbara bilan Toshchaynar obrazi orqali ochib beriladi. Inson tomonidan hududlarni o‘zlashtirish, o‘rmonlarni yo‘q qilish, tabiatning azaliy qoidalarini buzish va oxir-oqibat jonzotlarni o‘z ona uyidan siqib chiqarish qiyomat-qoyim darajasida tasvirlanadi. Bo‘rilarning dastlabki uch bolasini ovchilar otishadi. Tog‘da kon yo‘li ochilgach, bo‘rilar yashayotgan qamishzorga o‘t qo‘yiladi. Ularning keyingi beshta bolasi yong‘inda nobud bo‘ladi. Akbara bilan Toshchaynar endi toqqa ko‘chishadi. Ammo aroqxo‘r Bozorboy yangi dunyoga kelgan to‘rt bo‘ri bolasini sotib yuboradi.
Romandagi Avdiy Kallistratov obrazi insonlarni bu yo‘ldan qaytarishga urinadi. Ammo zo‘rovon, qarashlari haminqadar bo‘lgan kishilar uni it azobiga solib, poyezddan irg‘itib yuborishadi.Asardagi bosh qahramonlar Akbara va Toshchaynarning kechmishlari, sarson-sargardon qismati va oxir-oqibat fojiasiga insoniyat sababchi ekanligi asarda yorqin aks ettirilgan.
Quyida asardan saralaganlarimiz ikki bo‘ri mushohadalari va boshqa qahramonlarning muammoga haqqoniy munosabatidir.
Har narsaning o‘z vaqti-soati keladi. Cho‘lu dashtlarda hayotning shu maromda tebranib turishi tabiatning adolatidan bo‘lsa kerak.
Kitob 366 betdan iborat.
2020-yilda chop etilgan.
