Hayotimizning har bir onida, har bir lahzasida Undan madad va yordam so‘raymiz. Shunday paytlar bo‘ladiki, boshimizga musibat tushadi, xasta bo‘lamiz yoki nimamiznidir yo‘qotamiz. Hayotimizda turli-tuman go‘zallik va quvonchlar bo‘lganidek, alam- qayg‘ular, iztirobu musibatlar ham bo‘ladi.
O‘sha xastalik, o‘sha musibat yoki falokat bilan to‘qnash kelganimizda bizni bir o‘y chulg‘ab oladi: "Men o‘zim qila olaman, o‘zim eplayman, der edingku. Qani, bir qilib ko‘rchi!"
Qilolmaymiz, bunga kuchimiz ham yetmaydi. Va nihoyat, shuni anglab yetamizki, biz ojizmiz; o‘zimizniki deb bilgan qudratimiz Qodiri Zuljalolning bizga qilgan ehsonidir.
Yotoqqa yotib olgancha, o‘pkalarimizga “Tuzal!” deya buyruq berolmaymiz.
Desak ham bu bilan nima o‘zgarardi? Lekin bir qarasak, shifo topamiz, tuzalamiz. Shu tarzda anglab yetamizki, bu kasallikni bergan Zot bizni sihat-salomatlikda yashatmoqda va shifoni ham O‘zi bermoqda.
Kitob 128 betdan iborat.
2023-yilda chop etilgan.
