Xalq og‘zaki ijodi - adabiyotimizning bitmas-tuganmas chashmasi. Bu chashmaning tiriklik suvidan bahramand bo‘lgan ne-ne baxshilar bir umr ishq-muhabbat, sadoqat, vafo va qahramonlik dostonlarini kuylab o‘tdilar. Ne tongki, asrlardan asrlarga o‘tib kelayotgan bunday anʼana bugun ham yangicha ko‘rinishlarda davom etayotganini sizga taqdim etilayotgan ushbu kitob ham dalillab turibdi. Isteʼdodli shoir Islom Hamro yaqinlaridan eshitgan rivoyatlarni to‘plab, kattagina doston bitdi. Kitobdan mazkur dostonning birinchi qismi o‘rin olgan.

Kitob 208 betdan iborat.
2017-yilda chop etilgan.
