Alloh taoloning Kalomi Qurʼoni karim insonni to‘g‘ri yo‘lga boshlaydi, qalbini poklaydi, odobini sayqallaydi, ikki dunyo saodatiga yo‘llaydi.
Qo‘lingizdagi "Qurʼon - qalblar shifosi" kitobida Qurʼon o‘qish, eshitish, tadabbur qilish fazilatlari bayon etilgan, Qurʼonni qalbga jo aylash, Kalomullohni yaxshi ko‘rish bilan bog‘liq muhim maʼlumotlar berilgan. Shuningdek, Qurʼon xatm qilish muddati, Kalomulloxni yodlash usullari, qiroat odoblari, suralar fazilati haqida ham to‘xtalib o‘tilgan, ulug‘larning Qurʼonga cheksiz muhabbati, yuksak hurmat-ehtiromi haqida ibratli rivoyatlar keltirilgan. Mazkur asarda Qurʼon qalbga shifo ekani, maʼnaviy kasalliklar Qurʼon bilan davolanishi alohida taʼkidlangan, ruhiy komillikka, ko‘ngil xotirjamligiga erishish yo‘llari ko‘rsatilgan. Ushbu kitob Allohning Kalomiga eʼtiboringiz kuchayishiga, muhabbatingiz ortishiga, qalbingiz illatlardan tozalanib, iymoningiz mustahkamlanishiga sabab bo‘ladi, deb umid qilamiz.
Kitob 432 betdan iborat.
2021-yilda chop etilgan.
