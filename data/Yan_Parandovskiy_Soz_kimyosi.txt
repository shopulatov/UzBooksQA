Yan Parandovskiy (1895-1978) polyak adabiyotining taniqli namoyandalaridan biri. «O‘t tutashgan osmon», “Mifologiya”, «Olimpiya doirasi» kabi asarlari, shuningdek, Oskar Uayld to‘g‘risida «Hayot qiroli» va Petrarka to‘g‘risida «Petrarka» romanlari, hikoya va esselari bilan mashhur. Biroq u badiiy asarlari bilan emas, balki ko‘proq Ilmiy-ommabop asarlari hamda biografik romanlari tufayli shuhrat qozongan. Adibning eng mashhur asari «So‘z kimyosi» bo‘lib, unda adabiyotning betakror olami qiziqarli tarzda ochib berilgan.
O‘nlab tillarga tarjima qilingan asar kitobxonga adabiyotni chuqurroq tushunishda juda katta yordam beradi.
«So‘z kimyosi» - o‘n uch bobdan iborat bo‘lib, uning “Muqaddimasi” bilan dastlabki ikki bobini Ozod Sharafiddinov, qolgan o‘n bobini Mirzaali Akbarov o‘zbek tiliga o‘girgan.
Kitob 464 betdan iborat.
2022-yilda chop etilgan.
