Shayx Fariduddin Attor - Sharq tasavvuf adabiyotining buyuk siymosi, bir yelkasida Mavlono Jaloliddin Rumiydek, ikkinchi yelkasida Mir Alisher Navoiydek ustozlarni tikka ko‘tarolgan moʻjizakor adib, daho ijodkor. Olti yashar Alisher «Qush tili»ni o‘qib, ne ahvolga tushgani sizga maʼlum. Buni qarangki, o‘n ikki yoshli Jaloliddin ham Attor qalamiga mansub «Asrornoma»ni o‘qib, ayni ahvolni boshdan kechirgan va umr bo‘yi shu kitobning shavqi, sururi bilan yashagan.
Shayx Attor asarlari - Haq va haqiqatning mangu barhayot taronalaridir. Ularning asrlar osha insonlar qalbini zabt etib, ardoqlanib, sevib o‘qilayotgani sababi ham shunda. Biz Sharq maʼnaviyatining bu noyob durdonalarini zo‘r mamnuniyat ila aziz o‘quvchilarimizga taqdim etamiz.
Tarjimon: J. Kamol
Kitob 464 betdan iborat.
2022-yilda chop etilgan.
