Dunyoning yuzlab mamlakatlarida minglab marta millionlab adadlarda nashr etilgan bu avtobiografik kitobni XX asrning buyuk menejerlaridan biri, ishlab chiqarishda oqim-konveyer yoʻlini joriy etgan, AQSH avtomobil sanoatining “otasi”, milliarder Henri Ford yozgan. Ford hayotining tilsimlari, muvaffaqiyatining sirlari haqida koʻplab asarlar bitilgan. Bu kitob uning oʻzi yozgan, yorqin, timsolli, qatʼiyat va ilhom bilan bitilgan asardir.
Henri Ford bu kitobda qanday ish boshlagani, qanday qilib biznesga kirgani, muvaffaqiyatli va nihoyatda boy biznesmen boʻlish uchun qanday strategiyalar qoʻllagani va qanday qilib uzoq muddatli kompaniya qurgani haqida maʼlumot berilgan. Ushbu kitobda siz boshqalarning belgilangan tamoyillardan foydalangan holda muvaffaqiyatga erishish uchun nima qilishlari mumkinligini bilib olasiz. Mutolaa payti Henri Ford sizni oʻz tarixi, dunyosi bilan tanishtiradi, biznes falsafasini koʻrsatadi va qimmatli maslahatlarini beradi.
Fordning bu hayotnomasi tarixiy qimmatidan tashqari, bugun ham islohotlar oʻtkazayotgan va oʻz ishi hamda hayotini ijodiy oʻzgartirishga chogʻlagan iqtisodchilar, injenerlar, konstruktorlar, ruhshunoslar, sotsiologlar, biznes tashkilotchilari va rahbarlari, hayotda muvaffaqiyatga erishaman degan har bir odam uchun dolzarb asardir.
Tarjimonlar: Karim Bahriyev, Orifaxon Gʻulomova
Muharrir: Xurshid Yoʻldoshev
Musahhihlar: Gulasal Qodirova, G. Pattoxova
Dizayner: Javohir Ravshanov


Kitob 298 betdan iborat.
2021-yilda chop etilgan.
