Asqad Muxtor qalamiga mansub barcha asarlarda inson va uning qadr-qimmati yuksak darajada ulug‘lanadi.
Mustaqillikdan so‘ng ilk bora nashr etilayotgan mazkur "Kumush tola" qissasida ham yozuvchi azaliy anʼanasidan chekinmagan.
El xizmatiga kamarbasta, fidoyi inson, xalqining g‘am-anduhini o‘zining barcha rohat-farog‘atidan ustun qo‘ygan pillachi Tojixon aya siymosini satrlar orqali ko‘z oldingizga keltirarkansiz, mushfiqa ayolning umr poyonida anglab yetgan haqiqati sizni ham qattiq o‘yga toldiradi: insonning yashashdan maqsadi nima? Tojixon aya umri davomida qilgan fidoyiliklari evaziga hayot unga qanday javob qaytardi? Odamlarchi?
"Kumush tola" aynan shu savollari, og‘riqlari bilan siz uchun qadrli bo‘lib qoladi.
Kitob 256 betdan iborat.
2022-yilda chop etilgan.
