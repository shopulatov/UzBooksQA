"Olmos kamar" romanida Abror va Sherzodning ma'naviyati, kasb, ruhiyat, shuurdagi kurashlarini, hayot, jamiyat, oila, el-yurtga qarashlari aro ziddiyatlarni ko'rsatish asosiga qurilgan. Ularning ikkovi ham arxitektor-yangi shahar bunyod etuvchi, uni obodonlashtiruvchi mutaxassis. Lekin tarbiya, tabiati, burch va mas'uliyatiga munosabati, muhabbatga, oilaga qarashda farq kuchli. Abror elparvar, adolatgo'y, maydonlarga ko'rk berishda milliy udumlarimiz, an'analarimizga rioya qilish tarafdori. Bahrom esa ishni o'zboshimchalik bilan do'ndirishga moyil. Yozuvchi ularni murakkab kechinmalar, iztiroblar, adashishlar, to'g'ri yo'lni topa olish natijasidagi yoniq quvonchlar ichida ko'rsatadi. Bu qahramonlar kitobxonni mustaqil mushohada yuritishga, mayda andishalar girdobiga o'ralib qolmaslikka, hayotda kurashlardan qo'rqmay, el-yurt dardi bilan yashashga o'rgatadi.
Kitob 448 betdan iborat.
2021-yilda chop etilgan.
