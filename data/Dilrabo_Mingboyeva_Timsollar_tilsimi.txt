"Ramzlar ongosti - ko‘ngil tubining mevasi", deydi Erix Fromm va shuning uchun ham ularni biror chet tilini o‘zlashtirgan kabi o‘rganishni taklif etadi. Ushbu kitob esa ramzlar tilini o‘rganishdagi urinishlarning bir ko‘rinishi - dunyo xalqlari madaniyati, diniy, mifologik, poetik tafakkuridan bahramand bo‘lish ishtiyoqining natijasi.
Birinchi bo‘limda bu tilni o‘rganish jarayonida tug‘ilgan fikr-xulosalar adabiy maqolalar tarzida berilgan. Turli manbalardan qidirib yig‘ilgan, tarjima va tahrir qilingan, saralab, alifbo tartibida berilgan maʼlumotlar esa ikkinchi bo‘limdan o‘rin olgan. Uchinchi bo‘limda Borxesning "Fantastik mavjudotlar kitobi", tarjimasi taqdim etilgan.
Kitobda islom dinida shirk hisoblangan, yaʼni “xudolar”, “ilohlar” kabi so‘zlarda miflarda aks etgan “maʼbudlar” nazarda tutilgani uchun shartli ravishda qo‘shtirnoq ichiga olingan.
Kitob 280 betdan iborat.
2022-yilda chop etilgan.
