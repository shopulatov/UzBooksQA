"Askar onasi" – Vatanimiz Qurolli kuchlarining yigirma besh yilligiga hamda mustaqilligimizning yigirma olti yilligiga muallifning sovg‘asi. Asarda ona va farzand timsoli yaratilgan bo‘lib, unda oddiy qishloq o‘qituvchisi Saodat jaholatga qarshi kurashadi. Yot oqimlarga ilashib, ularning g‘oyalari taʼsiriga tushib qolgan yoshlarni ezgulik yo‘liga yetaklaydi. Boyliklar, tahqirlashlar, azoblashlar uning irodasini bukolmaydi. Onaning yolg‘iz farzandi Ulug‘bek qo‘lida qurol bilan sarhadlarimizni qo‘riqlaydi. Vatan bayrog‘ini o‘pib, ichgan qasamyodiga sodiq qoladi.
Muallif bu ikki timsol orqali Vatanimizning yigirma olti yil ichida bosib o‘tgan sharafli yo‘lini ochib berishga harakat qiladi.
Kitob 168 betdan iborat.
2017-yilda chop etilgan.
