"Qaqnus Media" нашриёти "Дунёни тебратган буюклар" рукни остида туркум рисолалар  нашр этишни режалаган. Уларда инсоният тарихида чуқур из қолдирган атоқли ҳукмдорлар, номдор саркардалар, улуғ донишмандлар ва машҳур адиблар, етук уламолар ва фозил кишиларнинг ҳаёт саҳифалари, ҳасби ҳоллари далил-хужжатлар асосида қизиқарли ҳикоя қилинади. Ушбу рисолалар халқимизнинг, айниқса ёшларнинг билим ва савияларини кенгайтиришда, дунёқарашларини ҳар томонлама бойитишда, улуғларимизнинг ҳаётларидан ибрат олиш, уларга эргашиб, хулқ-феълларини ўнглашда ёрдам ва фойда келтиришдан умидвормиз.
Ушбу китобча бир юз ўттиз саҳоба билан учрашган улуғ тобеъин, ривоят қтлган ҳадислари "Кутубус-ситта" га киритилган атоқли муҳаддис, ҳазрат Али назоратларида улғайиб, улуғ мужтаҳид, улкан фақиҳ, обид ва нотиқ бўлиб етишган Ҳасан Басрий раҳматуллоҳи алайҳнинг ҳаёти ва илмий фаолияти ҳақида ҳикоя қилади.
Kitob 96 betdan iborat.
2019-yilda chop etilgan.
