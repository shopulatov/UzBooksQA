Жоҳилият даврида бут-санамларга сиғиниб, эътиқод ва ахлоқи бузилган саҳройи араблар ислом динини қучоқ очиб кутиб олмади. Шунга қарамасдан, оламларга раҳмат қилиб юборилган Муҳаммад алайҳиссалом илоҳий рисолатни етказиш вазифасини қатъият ва сабот билан амалга оширишга киришдилар. Пайғамбар алайҳиссаломни кўриш бахтига муяссар бўлиб, у зотга суҳбатдош ва ҳамроҳлик қилиб, мусулмон ҳолида оламдан ўтканларни Саҳоба деб қаралади.
Пайғамбаримиз Муҳаммад соллаллоҳу алайҳи васаллам даврлари саодат асри деб номланган. Сабаби, бу даврда Аллоҳнинг каломи Қуръони карим тўлалигича нозил бўлган. Албатта у даврда ҳазрати Пайғамбаримизга эргашиб, иймонга кирган кишилар энг саодатманд одамлар бўлганлар. Айни пайтда дин йўлида катта синовларни бошларидан кечирганлар. Орадан неча асрлар ўтган бўлсада, уларнинг ҳаёт йўллари, жасоратлари, сабрлари, қатъиятлари инсониятни қизиқтириб келади. Ушбу китоб ана шу саҳобаю солиҳлар, Паҳғамбар алйҳиссалом билан бир даврда яшаган, бир ҳаводан нафас олган саҳобалар ҳаёти ҳақида ҳикоя қилади.
