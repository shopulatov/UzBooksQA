Hozirgi kunda exokardiografiya va koronarografiya tekshirishlarisiz zamonaviy kardiologiyani tasavvur qilib bo‘lmaydi. Ular bilan bir qatorda, yurak qon-tomir kasalliklarini tashxislash uchun ssintigrafiya. ventrikulografiya, magnit rezonans tomografiyasi kabi boshqa qator tekshirish usullari qo‘llaniladi.
Yuqorida qayd etilgan zamonaviy tekshirish usullarini amaliyotga tobora keng joriy etilishidan qatʼi nazar 150 yildan ko‘proq tarixga ega bo‘lgan elektrokardiografiya kardiologiyada hamon yetakchi o‘rin egallaydi va bundan keyin ham shunday bo‘lib qoladi. Bunga sabab uning barcha tibbiyot muassasalarida keng qo‘llanilishi, qulayligi, arzonligi. hammabopligi va, nihoyat, EKG ërdamida yurak faoliyati to‘g‘risida muhim maʼlumotlar olish imkoniyati mavjudligidir. Shunga qaramasdan, hozirga qadar o‘zbek tilida ushbu muhim tekshirish usuliga bag‘ishlangan adabiyotlar mavjud emas edi. Rus tilidagi qo‘llanmalar esa murakkab bo‘lib, o‘zlashtirishda qator qiyinchiliklar tug‘dirardi. Shuning uchun ko‘p yillik tajribalar asosida ushbu keng tarqalgan tekshirish usuli to‘g‘risida o‘zbek tilida sodda va barcha mutaxassis shifokorlarga o‘qib-o‘rganish imkoniyatini beradigan qo‘llanma yaratishga harakat qilindi.
Kitob amaliyotda ishlayotgan shifokorlar va kardiologiya yo‘nalishida tahsil olayotgan magistrlarga mo‘ljallangan.
Kitob 372 betdan iborat.
2022-yilda chop etilgan.
