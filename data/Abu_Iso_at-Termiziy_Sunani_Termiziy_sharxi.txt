Bu kitob buyuk vatandoshimiz, ulug‘ muhaddis olim Abu Iso Muhammad ibn Iso at-Termiziyning (209/824 - 279/892) to‘plami – «Sunani Termiziy»ning ko‘p jildlik sharhidir. Rasululloh sollallohu alayhi va sallamning hadisi shariflari asrlar bo‘yi yurtimiz musulmonlari amal qilib kelgan moturidiya aqidasi hamda hanafiy mazhabiga muvofiq izohlangan. Asarning o‘zbek tiliga to‘liq akademik tarjimasi, hadislarning ilmiy-izohli sharhi qo‘lyozma va toshbosma hamda zamondosh olimlar sharhlariga asoslangan holda ilk bor nashr etilmoqda.
Sharhdan O‘zbekiston xalqaro islom akademiyasi, Imom Buxoriy nomidagi Toshkent Islom instituti (Oliy Maʼhad), «Mir Arab» oliy madrasasi, Imom Buxoriy, Imom Termiziy va Imom Moturidiy xalqaro ilmiy-tadqiqot markazlari, Hadis ilmi maktabi va madrasalar - o‘rta maxsus islom bilim yurtlari o‘quv jarayonlarida foydalanish mumkin. Shuningdek, kitob barcha ahli ilmlar, islom manbashunosligi, tarixchimanbashunos mutaxassisliklari bo‘yicha taʼlim oluvchi bakalavriat va magistratura talabalari hamda mustaqil tadqiqotchilar uchun mo‘ljallangan.
Sharhlab nashrga tayyorlovchilar: Aminov Hamidulloh, Ismoilov Masʼudxon, Adiyev Hikmatulloh, Abdullayev Botirjon
Kitob 1200 betdan iborat.
2021-yilda chop etilgan.
