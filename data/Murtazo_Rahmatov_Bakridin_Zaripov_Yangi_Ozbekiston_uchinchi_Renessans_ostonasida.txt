Mazkur asar kitobxonlarda mamlakatimizda yangi o‘sish va rivojlanish bosqichiga ko‘tarilish borasida belgilab olingan Yangi O‘zbekistonning strategik yo‘li haqida to‘liq va mukammal tasavvur hosil qilishga imkon beradi.
Kitobda yangi O‘zbekistonni bunyod etish borasida amalga oshirilayotgan shiddatli islohotlar, rivojlanishning yangi bosqichida qo‘lga kiritilayotgan inqilobiy muvaffaqiyatlar haqida so‘z yuritiladi.
Prezidentimiz Shavkat Mirziyoyevning yangi O‘zbekistonni barpo etish g‘oyasi va  Uchinchi Renessans asosini yaratish borasidagi tashabbusi bugun reallikka ko‘cha boshlagani, “Yangi O‘zbekiston” va “Uchinchi Renessans” so‘zlari hayotimizda o‘zaro uyg‘un va hamohang bo‘lib yangrayotgani, xalqimizni ulug‘ maqsadlar sari ruhlantirayotgani taʼkidlanadi.
Shu bilan birga, yurtimiz zamini tarixda ikkita buyuk uyg‘onish davrlariga beshik bo‘lgani, dunyo ilm-fani rivojiga ulkan hissa qo‘shgan ulug‘ mutafakkirlarni yetishtirib bergani mahorat bilan qalamga olingan. Ayniqsa, Uchinchi Renessansga qo‘yilayotgan poydevor va yangi tamaddun asoslari aniq dalillar asosida ochib berilgan.
Kitob 212 betdan iborat.
2021-yilda chop etilgan.
