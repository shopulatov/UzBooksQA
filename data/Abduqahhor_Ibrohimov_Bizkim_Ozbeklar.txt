Ushbu kitobda tarixdan qolgan xotiralar haqida so‘z boradi. Agar 1991 yil milliy mustaqillikka erishmaganimizda “Bizkim, o‘zbeklar” kitobi ham dunyoga kelmas edi.
Asarda ajdodlarimiz, nasl-nasabimiz kimlar ekanligi, bizning qanday xalq ekanligimiz, etnik jihatdan xalq bo‘lib, shakllanish jarayonimiz qanday kechganligi, o‘zbek davlatchiligi qanday paydo bo‘lganligi haqida so‘z boradi.
Kitob 1999 yilda 10 ming nusxada chop etilgandi. so‘ng 2001 yilda ikkinchi marotaba nashr etildi. 2011 yil chop etilgan adib “Tanlangan asarlar”ning uchinchi jildidan ham “Bizkim, o‘zbeklar” o‘rin oldi. To‘rtinchi nashr ham o‘sha yilning o‘zida O‘zbekiston Respublikasi Davlat mustaqilligining yigirma yilliga bag‘ishlab chop qilingan edi.
Biz o‘zimizni millat deb bilan ekanmiz, o‘zbekchiligimiz haqida aniq tushunchaga ega bo‘lishimiz kerak. Masalan, turkiy tilli xalq bor, turk xalqi bor. Ular ikkisi o‘rtasidagi farqni har bir odam, avvalo, farzandlarimiz bilishi kerak. Shuningdek, ular o‘z millatiga oid, davlatchiligiga oid bilimlarni ham yaxshi o‘zlashtirishi kerak. Kitobda davlatchiligimiz tarixiga oid muhim manbalar o‘rin olgan, deydi Abduqahhor Ibrohimov.
Kitob 512 betdan iborat.
2022-yilda chop etilgan.
