Yuksak isteʼdodi, inson qalbining tub-tubida yotgan kechinmalarni sanʼatkorona ifodalash qobiliyati, nasriy nazmi bilan XX asr ikkinchi yarmi turk adabiyotining yirik namoyandalaridan biriga aylangan atoqli adib – Yashar Kamolning ushbu romani (turk tilida «Agridagi Efsaesi») jahon adabiyotining sara asarlari sirasiga kiradi. 1955 yilda nashr etilgan ushbu roman adibning qisqa davrda dunyoning qirqdan ortiq tiliga tarjima qilinib, adib nomini dunyoga tanitgan «Inja Mamad» romanidan keyingi mashhur asaridir. Asar o‘z muhabbatini Mahmudxondan himoya qilgan Ahmad va Gulbahorning achchiq qismatidan so‘zlaydi. Afsonalar va xalq og‘zaki ijodiga chin yurakdan bog‘langan Yashar Kamolning ushbu asari inson psixologiyasining eng teran torlarini chertib o‘tadi.
Haqiqiy so‘z ustasi, o‘z ijodini Onado‘lu xalq og‘zaki ijodi namunalari bilan omixta asarlar yozish bilan boshlagan Yashar Kamol turk tilining badiiy ifoda qudrati, nafosati, xalq og‘zaki ijodining yagona qahramoni bo‘lgan turk xalqining boy madaniyatidan ilhomlandi. Yevropada Yashar Kamolning ushbu asari Shahrizoda hikoyalari, Tolstoy romanlari kabi keng miqyosli, Dikkens romanlari kabi jonli ekani, kitobning go‘zallikka boy nazm uslubi, afsona tuyg‘usiga tayanishi taʼkidlanadi. Ushbu kitob turk adabiyoti ixlosmandlari, unda berilgan muallif hayoti va ijodi haqidagi maʼlumotlar esa turk adabiyotini o‘rganayotgan talabalar, tadqiqotchilar uchun ham foydali bo‘ladi, albatta.
Kitob 128 betdan iborat.
2021-yilda chop etilgan.
