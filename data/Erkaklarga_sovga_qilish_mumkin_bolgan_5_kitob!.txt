1. Teodor Drayzer: Sarmoyador
“Sarmoyador” — amerikalik yozuvchi Teodor Drayzerning eng mashhur romanlaridan biri. Adibning “Istak trilogiyasi” dan joy olgan ushbu asari 1912 — yilda nashr etilgan. Unga amerikalik temir yoʻl korchaloni, millioner Charlz Yerksning hayot yoʻli asos qilib olingan. Kitobda konkret inson misolida tadbirkor qanday fikrlashi, xayolidan qanday oʻylar kechishi, muammolarga qanday yechim topishi tasvirlangan. Bu asar chinakam tadbirkor xarakteriga berilgan chizgidir.
2. Uolter Ayzekson: Stiv Jobs
Qanday qilib yetim bola oddiy garajdan boshlab dunyoning eng katta brendi Apple ni asos solganligi haqida. Hayot past va balandliklardan iborat ekanligi, inson mukammal emasligi, har bir muvaffaqiyat orqasida ulkan mehnat va harakatlar turganligini koʻrsatuvchi kitob. Yoshlarni katta maqsad qoʻyishga, mehnatga, masʼuliyatga, tirishqoqlikka undaydi.
3. Piter Hopkirk: Katta oʻyin. Ikki imperiya toʻqnashuvi
Ushbu kitob mintaqada qariyb bir asr davom etgan siyosiy oʻyinlar, gilam osti diplomatiyasi, qonli janglar va katta hududni oʻz taʼsiri doirasiga tushirish uchun xalqaro bosim haqida qiziqarli tilda hikoya qiladi. Hikoya boʻlganda ham voqealarni oʻz koʻzlari bilan koʻrgan shohidlarning hikoyalari.
Geosiyosiy bir oʻyin tarzida kechgan bu kurashda tomonlar kim koʻproq va kattaroq hududni egallash payida edi. Chor Rossiyasi Hindistonga chiqish, inglizlar tasarrufidagi hududni oʻziniki qilishni koʻzlasa, Britaniya imperiyasi bunga goh bufer davlatlar yaratish, goh Hindiston mulki chegaralarini kengaytirish orqali qarshi turadi. Rossiya ham inglizlar egallab olmasidan burun xonliklarni oʻz imperiyasiga qoʻshib olishga oshiqadi.
4. Den Braun: Ibtido
“Biz qayerdan paydo boʻlganmiz?” “Kelajakda bizni nima kutmoqda?” Bu savollar olimlar va turli eʼtiqoddagilarning bahslariga sabab boʻlgan. Professor Robert Lengdon oʻz shogirdi, yosh futurolog Edmond Kirshning taklifi bilan Ispaniyaga boradi va uning taqdimotida ushbu savollarga javob berilishidan xabar topadi. Ammo u javobni eshitishga ulgurmaydi, hammasi chappasiga aylanib ketadi... Ilk bor oʻzbek tilida taqdim etilayotgan ushbu asar qahramonlari din va fan oʻrtasidagi azaliy bahs mohiyatini ochib berishga harakat qiladi.
5. Henri Ford: Mening hayotim
Henri Ford bu kitobda qanday ish boshlagani, qanday qilib biznesga kirgani, muvaffaqiyatli va nihoyatda boy biznesmen boʻlish uchun qanday strategiyalar qoʻllagani va qanday qilib uzoq muddatli kompaniya qurgani haqida maʼlumot berilgan. Ushbu kitobda siz boshqalarning belgilangan tamoyillardan foydalangan holda muvaffaqiyatga erishish uchun nima qilishlari mumkinligini bilib olasiz. Mutolaa payti Henri Ford sizni oʻz tarixi, dunyosi bilan tanishtiradi, biznes falsafasini koʻrsatadi va qimmatli maslahatlarini beradi.
Kitob eng yaxshi sovgʻa. Yaqinlaringiz kitob oʻqishiga sababchi boʻling.
To'plamni Oʻzbekiston boʻylab ﻿yetkazib berish bepul!
