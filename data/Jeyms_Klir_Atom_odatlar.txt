Kichik oʻzgarishlar, katta natijalar!
﻿
﻿New York Timesʼning birinchi raqamli bestselleri. Dunyo bo'ylab 2 yilda 5 milliondan ortiq nusxada sotilgan!

Sizga hayotingizni o'zgartirishda muhim bo'lgan ajoyib kitobni ona tilimizda taqdim etishdan xursandmiz. 
﻿Nima maqsad qoʻyganingizdan qatʼiy nazar, ushbu kitob sizga har kuni oz-ozdan yaxshilanib borishning sinalgan dasturini taklif qiladi. Odatlarni shakllantirish boʻyicha dunyoning yetakchi ekspertlaridan bori Jeyms Klir yaxshi odatlarni shakllantirish, yomonlaridan xalos boʻlish hamda katta natijalarga olib boruvchi kichik odatlarni egallashni oʻrgatuvchi amaliy strategiyalarni ochib beradi.



Agar odatlaringizni oʻzgartirishni uddasidan chiqa olmayotgan boʻlsangiz, muammo sizda emas. Muammo tizimda. Yomon odatlar takrorlanaverishining sababi siz ularni oʻzgartirishni xohlamayotganingizda emas, balki oʻzgarish uchun notoʻgʻri tizim tanlaganingizda. Siz maqsadlaringizning darajasiga koʻtarilmaysiz, bilʼaks tizimlaringiz darajasiga tushib qolasiz. Mazkur kitobda esa sizni yangi choʻqqilarga olib chiquvchi sinashta tizim bilan tanishasiz.



Klir murakkab mavzularni ham kundalik hayotga va ishga osongina tatbiq qilsa boʻladigan oddiy odatlarga bogʻlab, yechim bera olishi bilan tanilgan. Kitobda u yaxshi odatlarni muqarrar, yomonlarini esa ilojsiz qilish boʻyicha tushunishga oson yoʻriqnoma yaratar ekan, biologiya, psixologiya va neyroilmdagi eng ishonchli gʻoyalarga suyanadi. Mutolaa davomida kitobxon Olimpiadadagi oltin medal sohiblari, yetakchi biznesmenlar, inson hayotini saqlab qolgan shifokorlar oʻz kasbini ustasi boʻlishda mitti odatlar ilmidan foydalangani hamda sohada eng zoʻriga aylangani haqidagi hayotiy hikoyalarini oʻqib, ruhlanadi.
Qanday qilib:
- yangi odatlar uchun vaqt ajratishni (hatto qiladigan ishlaringiz oshib-toshib ketganda ham);
- ishtiyoqsizlik va irodasizlikni yengishni;
- atrof-muhitni muvaffaqiyatga erishishni osonlashtiradigan qilib tartiblashni;
- yoʻldan adashganda ortga qayta olishni va boshqa koʻplab narsalarni oʻrganing.
“Atom odatlar” oʻsish va muvaffaqiyat haqidagi fikrlaringizni oʻzgartiradi hamda sizga odatlaringizni oʻzgartirishda zarur boʻlgan qurol va strategiyalarni taqdim etadi. Xoh chempionatda gʻalaba qozonishni istayotgan jamoa boʻling, xoh sohaga qayta jon berishga umid qilgan tashkilot, yoki shunchaki chekishni tashlashni, ozishni, stressni kamaytirishni yoki yana boshqa bir maqsadga erishishni xohlayotgan oddiy inson boʻling, bu kitob sizga naf keltirmay qolmaydi.
Tarjimon: Sarvinoz Qosimova
Muharrir: Z. G‘ulomova
Musahhihlar: Y. Mahmudov, U. Abdusalomova
Dizayner: A. Umarova
Sahifalovchi: X. Yo‘ldoshev

Kitob haqida OAV va mashhurlar: 

"Juda amaliy va foydali kitob. Jeyms Klir odatlarning shakllanishiga oid eng asosiy ma'lumotlarni tarqatadi, shuning uchun siz kamroq narsaga e'tibor qaratib, ko'proq narsaga erishishingiz mumkin."
-Mark Menson, "Beparvolikning nozik san'ati" kitobi muallifi


“Jeyms Klir ko'p yillar umrini shaxsiy kamolot san'ati va odatlar fanini o'rganishga sarfladi. Ushbu qiziqarli, amaliy kitob sizga yomon tartiblarni buzish va yaxshilarini odat qilish uchun kerak bo'lgan qo'llanmadir."
-Adam Grant, "Originallar, Ber va ol" kitobi muallifi, mashhur yozuvchi 

“Atom odatlari – bu bir (yoki o‘nlab) yomon odat(lar)ni tashlay olmayotganidan hafsalasi pir bo‘lgan va nihoyat salomatlik, fitnes, moliyaviy erkinlik, ajoyib munosabatlarga erishmoqchi bo‘lganlar uchun ajoyib kitob. yaxshi qo'llanma."
– Medium.com nashri
Kitob 300 betdan iborat.
2021-yilda chop etilgan.
