Mazkur asar bugungi kunimiz uchun g‘oyat qimmatlidir. Unda ibodatga oid: namoz, ro‘za, haj; jamiyat va insonlar o‘rtasidagi munosabatlarga oid: sadaqa, savdo, ijara, shartnoma; ijtimoiy axloqqa oid: chiroyli xulq, yaxshi amal, shirinso‘zlik; oxirat masalalariga oid: jannat-do‘zax va ularning sifatlari, savol-javob kabi masalalarni qamrab olgan hadislar to‘plangan. Ayniqsa, bugungi kunimizda dolzarb bo‘lgan oila, nikoh haqida ko‘p hadis ko‘rishimiz mumkin. Har bir mavzu bo‘yicha 1 dan 200 tagacha hadis jamlangan. Ular mazmun, maʼno va hukm hamda yo‘nalishlarga qarab tartiblangan va 33 ta mavzuni qamrab oladi. Ularda imon, tavhid, takdir, Qurʼoni karim fazilatlari, ilmning ahamiyati, zulmdan yiroqda bo‘lish, taomlanish odobi, kiyinish madaniyati, odob- axloq, fazilatli ishlar, bemorni ziyorat qilish va tabobat, fitnalar, dehqonchilik haqidagi hadislar jamlangan.
Kitob 1280 betdan iborat.
2022-yilda chop etilgan.
