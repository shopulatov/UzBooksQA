
1. Oldos Haksli: Ajib yangi dunyo
«Ajib yangi dunyo» ingliz yozuvchisi Oldos Hakslining 1931 yilda yozilib, 1932 yilda nashr etilgan, distopik, ijtimoiy-fantastik romanidir. U fuqarolari aql-idrokka suyanuvchi, ijtimoiy iyerarxiya tartiboti qaror topgan futuristik butunjahon mamlakati to‘g‘risida hikoya qiladi. Unda reproduktiv texnologiyalar, uyqudagi taʼlim, ruhiyatga taʼsir va shartli reflekslarni shakllantirish sohalaridagi ulkan yutuqlar yordamida antiutopik jamiyat yaratiladi. Bu jamiyatga birgina inson — asarning bosh qahramoni qarshi chiqadi.

2. Ramita Navai: Yolg‘onlar shahri
U shunday shaharki, odamlar o‘zlarining asl istaklarini pinhon tutishga, din va anʼana talablariga muvofiq yashayotganini ko‘rsatishga majbur. Bu shaharda yashash uchun yolg‘on gapirish kerak. Bu yerda yolg‘on so‘zlash hayot va mamot masalasidir. Bu shahar ahli diniy majburiyatlar yuk va samimiy insoniy istaklar o‘rtasida sargardon kezadi. Bu shahar Tehron, Eron Islom Respublikasining poytaxti. «Yolg‘onlar shahri» bugungi Tehronning unutilmas manzarasini chizib beradi. Bu kitob tehronliklar tuzumning shafqatsiz bosimi ostida qanday yashayotgani, tuyg‘ulari, shodligu iztiroblarini qanday ifodalayotgani, umuman, turfa xil insonlar taqdiri haqida hikoya qiladi.

3. Svetlana Aleksiyevich: Chernobil tavallosi
«Vahima uyg‘otmaslik» maqsadida Chernobil fojiasi haqida ogohlantirilmagani tufayli hodisaning beayb qurboniga aylangan beloruslarning kechmishi butun insoniyat oldiga ana shu savollarni ko‘ndalang qo‘ydi.
Bu halokatdan so‘ng odamlar o‘z tarixi, bugunini taftish qilib ko‘rdi, natijada ko‘plab achchiq haqiqatlar yuzaga chiqdi. Chernobildagi atom stansiyasi portlashi nafaqat texnogen falokat, balki fuqarolarini tashqi dunyodan uzib, «tikan sim ichida» yashashga majbur qilgan ulkan saltanatning ham halokati ekani ayon bo‘ldi.

4. Klaus Shvab: To‘rtinchi sanoat inqilobi
«To‘rtinchi sanoat inqilobi» hodisasi o‘zining o‘lchami, ko‘lami va murakkabligi bilan insoniyat boshidan kechirgan hech bir jarayonga o‘xshamaydi. Jismoniy, raqamli va biologik dunyoni birlashtirgan bir qator yangi texnologiyalar bilan tavsiflangan ishlanmalar barcha sohalar, jumladan, iqtisod, sanoat va siyosatga taʼsir ko‘rsatmoqda va hatto inson bo‘lish nimani anglatishi haqidagi g‘oyalarni ham shubha ostiga qo‘ymoqda.
Sunʼiy intellekt allaqachon bizni o‘rab olgan, superkompyuterlar, dronlar va virtual yordamchilardan tortib 3D bosib chiqarish, DNK ketma-ketligi, aqlli termostatlar va qum donasidan kichikroq mikrochiplargacha. Ammo bu hali boshlanishi: po‘latdan 200 barobar kuchli va soch tolasidan million marta yupqaroq nanomateriallar va 3D bosilgan jigarning birinchi transplantatsiyasi allaqachon ishlab chiqilmoqda.

5. Teodor Drayzer: Sarmoyador
Qo‘lingizdagi kitob - “Sarmoyador”ning bosh qahramoni Frenk Kaupervud o‘zining savqi tabiiysiga quloq tutib, bir necha kunda chindan boyib ketadi. Unda o‘smirligidanoq atrofdagilar taʼsirida savdogar va birja o‘yinchisi ruhiyati shakllangandi. Tashabbuskor, iqtidorli va serg‘ayrat yosh yigit asta-sekin hech qanday tamoyilni tan olmaydigan, o‘z hukmini o‘tkazuvchi ochko‘z millionerga aylandi-qoldi. Ammo hayot bir tekis emas, uning uchun kutilmagan og‘ir sinovlar hali oldinda edi...
“Sarmoyador” - amerikalik yozuvchi Teodor Drayzerning eng mashhur romanlaridan biri. Adibning "Istak trilogiyasi" dan joy olgan ushbu asari 1912 - yilda nashr etilgan. Unga amerikalik temir yo‘l korchaloni, millioner Charlz Yerksning hayot yo‘li asos qilib olingan. Kitobda konkret inson misolida tadbirkor qanday fikrlashi, xayolidan qanday o‘ylar kechishi, muammolarga qanday yechim topishi tasvirlangan. Bu asar chinakam tadbirkor xarakteriga berilgan chizgidir.


Kitob eng yaxshi sovg‘a. Yaqinlaringiz kitob o‘qishiga sababchi bo‘ling.

To‘plam atigi 149.000 so‘m turadi🤩
📌 Shoshiling, aksiya muddati 28-fevralgacha!
