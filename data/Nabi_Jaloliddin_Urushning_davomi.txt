Urush balosini odamzodning o‘zi o‘ylab topgan. U hayvoniy instinkt — zo‘ravonlik, egalik, kuch bilan, ne qilib bo‘lsa-da, yengish uning "bosh vazifasi".
Yozuvchining urushda ishtirok etishi ikki hissa fojia. Zero uni umr bo‘yi taʼqib qiladi. Urushda ishtirok etishdan ko‘ra u haqida yozish og‘irroq. Shuning uchun ham urush ko‘rgan, uni umr bo‘yi laʼnatlab, bong urib o‘tgan, o‘tayotgan va insonlik rutbasini saqlab qolgan yozuvchilarga har qancha taʼzim qilsak arziydi.
Siz yozuvchi Nabi Jaloliddinni "Xayyom", “Tegirmon” kabi tarixiy romanlari orqali yaxshi taniysiz. Uning ushbu kitobga kiritilgan qissa va hikoyalarida Afg‘on urushining ayanchli hamda iztirobli manzaralari tasvirlanadi. Shuningdek, o‘ziga xos uslub va shaklda yozilgan “Qurb” romani ham sizni befarq qoldirmaydi, deb o‘ylaymiz, aziz o‘quvchi!
Kitob 336 betdan iborat.
2021-yilda chop etilgan.
