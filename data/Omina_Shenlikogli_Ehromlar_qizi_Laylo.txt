Turk adabiyotining mashhur yozuvchisi Omina Shenliko‘g‘li qalamiga mansub "Ehromlar qizi Laylo" romanini o‘qir ekansiz, asar qahramonlari, aytish joiz bo‘lsa, uch avlod hayotining turli sinovlari, taqdirning kutilgan va kutilmagan siylovlari bilan evrilishiga guvoh bo‘lasiz.
Otasining qarshiligiga qaramay o‘z sevgilisini tanlagan Layloning baxtiyor va shirin boshlangan kunlari shu qadar achchiq va shu qadar ayanchli yakun topadiki, voqea rivojini kuzatib borayotgan o‘quvchining qalbi og‘rimay qolmaydi. "Unday qilma o‘g‘lim! Yolvoraman senga! Bolam, senga yaxshi bo‘lishi, ko‘ngling o‘ksik bo‘lmasin deb harakat qildim... Bolam qayt! Seni jangari qilolmayman!.." Sevgan yorining, umr yo‘ldoshining xiyonati sabab hali tug‘ilmagan go‘dagining kelajagi va istiqboli uchun o‘zining hayotini maʼlum maʼnoda qurbon qilgan Layloning o‘g‘liga qilgan iltijolarini go‘yo eshitish, his etish juda og‘up.
Qayerdadir yo‘l qo‘yilgan xato yoxud bo‘shliq onaning farzandining o‘z orzusidagidek inson bo‘lib ulg‘ayishi yo‘lida qilgan ming harakatini butunlay aksiga evrilish qildi. Ammo achchiq yakun bo‘lsada, onaning xalqi, Vatani oldida adolatli qaror qabul qilishi yaralangan yuragi, boy bergan farzandi uchun taskin bo‘la oladi.
Kitob 272 betdan iborat.
2022-yilda chop etilgan.
