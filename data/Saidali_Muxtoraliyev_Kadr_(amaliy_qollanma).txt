Бугунги кунда мамлакатимиздаги корхона ва ташкилотларда, айниқса, давлат ташкилотларида фаолият юритувчи кадрлар хизмати ходимлари, асосан, техник иш юритуви билан чекланиб қолган. Уларнинг кунлик иши ташкилот раҳбарининг жорий кўрсатмаларини бажариш, яъни расмий ҳужжатларни тайёрлаш, ҳужжатларни расмийлаштириш, қайд этиш ва ҳисобга олиш ишларини юритиш, меҳнат дафтарчаларини сақлаш, маълумотномаларни тақдим қилиш каби тадбирлардан иборат бўлиб қолган. Менимча, кадрлар бўйича масъул ходимлар минг афсуски, жойларда "кабинет кишиси" сифатида кўзга ташланмоқда.
Лекин тўғри тушуниш керакки, кадрлар хизмати ходимлари зиммасидаги вазифалар моҳиятан жуда муҳим бўлиб, ҳам иш берувчи, ҳам ходим учун ҳал этувчи аҳамиятга эга бўлган натижани келтириб чиқаради. Бунда кадрлар бошқаруви масаласи алоҳида аҳамиятга эга.
Ушбу китобда асосан, иш берувчи ва ходим ўртасидаги муносабатларнинг ҳужжатли қисмига тўхталиб ўтганмиз, чунки кадрлар бўйича масъул ходим ўз фаолиятидаги ҳужжатлар юрувини тезкор амалга оширган тақдирда, унинг асосий масала ҳисобланган кадрларни бошқариш функцияси ўз-ўзидан самарали бўлади.
Ўйлаймизки, мазкур китоб ҳурматли китобхонларимиз учун фойдадан ҳоли бўлмайди ва доимий равишда кадрларга оид масалаларда ҳамфикр бўлиб қоламиз.
2019-yilda chop etilgan.
