Ushbu kitob hali chop etilmasidan avval yuz minglab muxlislar qalbini zabt etdi. Mashhur suxandonlar tomonidan o‘qib eshittirildi. Rasman nashrdan chiqmay turib qo‘lma-qo‘l bo‘ldi. Chunki unda O‘zbek adabiyotida nisbatan yangi bo‘lgan mavzularga murojaat qilingan. Mustaqillik davri adabiy-badiiy tafakkuridagi yangilanishni ushbu asar misolida ko‘rish mumkin. Mazkur to‘rtinchi nashr ham fikrimizni tasdiqlaydi.
Voqealar o‘ziga xos yo‘nalishga ega, muallifning uslubi ravon, turli qahramonlar, turfa qismatlar o‘qirmanni mutaassir qiladi, farqli jug‘rofiy hududlarga mansub insonlar dardi bir nuqtada tutashadi. Har bir ifoda va tasvir Sizni insoniylikka oshno chorlaydi. Odamlar dardi va g‘amini his qilishga undaydi. Ushbu kitob orqali Siz Hind ummoni va Hind o‘lkasiga, G‘arb yurtlariga, Pokiston, Turkiston, Xitoy, AQSH, Turkiya, Shomga g‘oyibona sayohat qilasiz.
Umid qilamizki, “Halqa” kitobi Sizning doimiy hamrohingizga aylanadi, qalbingizdan chuqur o‘rin oladi.
Kitob 528 betdan iborat.
2022-yilda chop etilgan.
