Har bir inson farovon hayot kechirishni, oilasi tinch, ishlari  unumli, sog‘lig‘i mustahkam bo‘lishini istaydi. Biroq bu narsa hammaga ham nasib etavermaydi. Chunki baxtga erishishning o‘z mezonlari bor. Qolaversa, baxtni pulga sotib olishning iloji yo‘q. Zero, baxt doim ham moddiyatga bog‘liq emas.
Hayotda to‘kis baxtga erishgan insonlar juda kam. Kimningdir sog‘lig‘i yaxshi bo‘lsa, ro‘zg‘or tebratishda, tirikchilikda muammolari bor. Yana Kimningdir topish-tutishi yaxshi-yu, sog‘lig‘i yomon, oilasi notinch. To‘kis baxtga erishish uchun inson oldida qandaydir to‘siqlar, muammolari turadi. Ularni yechish uchun yetarli ilm, ko‘nikma, hayotiy tajriba talab etiladi.
Ushbu "Baxtli hayot sari" kitobidan qalb xotirjamligi, oilaviy totuvlik, sog‘lik-salomatlik haqidagi maʼlumotlar o‘rin olgan. Jumladan, oila qurish arafasida turgan yoshlarga foydali maslahatlar berilgan, turmushda uchraydigan muammolarni hal etish, moddiy, ruhiy illatlarni davolash borasida yo‘l-yo‘riq ko‘rsatilgan.
Ushbu kitob hayot mohiyatini teranroq anglashda, haqiqiy baxtga erishishda sizga yaqin ko‘makchi bo‘ladi, degan umiddamiz.
Kitob 368 betdan iborat.
2022-yilda chop etilgan.
