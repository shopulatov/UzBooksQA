Markur kitob asrlar davomida sayqallanib kelgan rivoyat va hikoyatlar bilan bir qatorda ayni kunlarimiz haqida ham hikoya qiluvchi hayotiy voqealar asosida tayyorlandi. Ularni o'qigan va qalbiga joylagan aziz bolalarimiz ana shu hayotiy saboqlar orqali ezgulik olamiga qadam qo'yishlari, shubhasiz. Nafaqat bu olamga qadam qo'yadilar, balki atrofdagilarni ham yaxshilik deb atalmish ulug'vor yo'lga boshlaydilar. Zero, "Kitoblar mazmuni" rivoyatida ta'kidlanganidek, "Inson dunyoga yaxshilik qilish uchun kelar ekan".
Bobolarimizning purma'no hikmatlari har birimizning hayot yo'llarimizni yorutuvchi o'chmas chiroq yanglig' nur sochaversin. Toki bu chiroq nurlaridan kelajak avlodlarimiz ham bahramand bo'lsinlar.  

Nashrga tayyorlovchi: Abdumurod Tilavov
Mas'ul muharrir va taqrizchi: Olimjon O'sarov
Kitob 304 betdan iborat.
2019-yilda chop etilgan.
